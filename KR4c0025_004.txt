# -*- mode: mandoku-view -*-
#+TITLE: 孟浩然集
#+DATE: 2015-09-23 10:17:54
#+PROPERTY: JUAN 4

<md:KR4c0025_SBCK_004-16b>¶
<md:KR4c0025_SBCK_000-1a>¶
<pb:KR4c0025_WYG_000-1a>
欽定四庫全書　　　　集部二
　孟浩然集　　　　　　别集類一(唐/)
　　提要
　　　　(臣/)等謹案孟浩然集四巻唐孟浩然撰前有
　　　　天寳四載宜城王士源序又有天寳九載韋
　　　　滔序士源序稱浩然卒于開元二十八年年
　　　　五十有二凡所屬綴就輒毁棄無復編録鄉
　　　　里購采不有其半敷求四方徃徃而獲今集
<pb:KR4c0025_WYG_000-1b>
　　　　其詩二百一十八首分為四巻此本四巻之
　　　　數雖與序合而詩乃二百六十三首較原本
　　　　多四十五首洪邁容齋隨筆嘗疑其示孟郊
　　　　詩時代不能相及今考長安早春一首文苑
　　　　英華作張子容而同張將軍薊門看燈一首
　　　　亦非浩然遊跡之所及則後人竄入者多矣
　　　　士源序又稱詩或缺逸未成而製思清美及
　　　　他人酬贈咸録次而不棄而此本無不完之
<pb:KR4c0025_WYG_000-2a>
　　　　篇亦無唱和之作其非原本尤有明徵排律
　　　　之名始于高棅唐詩品彚古無此稱此本乃
　　　　標排律為一體其中田家元日一首晚泊潯
　　　　陽望香爐峰一首萬山潭一首渭南園即事
　　　　貽皎上人一首皆五言近體而編入古詩之
　　　　中臨洞庭詩舊本題下有獻張相公四字見
　　　　方回瀛奎律髓此本亦無之顯然為明代重
　　　　刻者所移改至序中有丞相范陽張九齡等
<pb:KR4c0025_WYG_000-2b>
　　　　與浩然為忘形之交語考唐書張說嘗謫岳
　　　　州司馬集中稱張相公張丞相者凡五首皆
　　　　為說作若九齡則籍𨽻嶺南以曲江著號安
　　　　得署曰范陽亦明人以意妄改也以今世所
　　　　行别無他本姑仍其舊録之而附訂其舛互
　　　　如右乾隆四十三年七月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
<pb:KR4c0025_WYG_000-3a>
孟浩然集序¶¶
孟浩然字浩然襄陽人也骨貌淑清風神散朗¶救患釋
紛以立義表灌蔬藝竹以全髙尚交游¶之中通脫傾蓋
機警無匿學不為儒務掇菁藻¶文不按古匠心獨妙五
言詩天下稱其盡羙矣¶間遊秘省秋月新霽諸英華賦
詩作㑹浩然句¶曰微雲淡河漢踈雨滴梧桐舉坐嗟其
清絶咸¶閣筆不復為繼丞相范陽張九齡侍御史京兆¶
王維尚書侍郎河東裴朏范陽盧僎大理評事<md:KR4c0025_SBCK_000-1b>¶河東裴
<pb:KR4c0025_WYG_000-3b>
揔華隂太守鄭倩之守河南獨孤策率¶與浩然為忘形
之交山南採訪使本郡守昌黎¶韓朝宗謂浩然間代清
律寘諸周行必詠穆如¶之頌因入秦與偕行先揚于朝
與期約日引謁¶及期浩然㑹寮友文酒講好甚適或曰
子與韓¶公預諾而怠之無乃不可乎浩然叱曰僕巳飲¶
矣身行樂耳遑恤其佗遂畢席不赴由是閒罷¶既而浩
然亦不之悔也其好樂忘名如此士源¶佗時嘗筆讃之
曰導漾挺靈寔生楚英浩然清¶發亦其自名開元二十
<pb:KR4c0025_WYG_000-4a>
八年王昌齡遊襄陽時<md:KR4c0025_SBCK_000-2a>¶浩然疾疹發背且愈相得歡甚
浪情宴謔食鮮¶疾動終於治城南園年五十有二子曰
儀甫浩¶然文不為仕佇興而作故或遲行不為飾動以¶
求真故佀誕遊不為利期以放性故常貧名不¶繼於選
部聚不盈於擔石雖屢空不給而自若¶也士源㓜好名
山行年十八首事陵山踐止恒¶嶽咨求通𤣥丈人又過
蘓門問道隠者元知運¶太行採藥經王屋小有洞太白
習隠訣終南修¶亢倉子九篇天寳四載徂夏詔書徵謁
<pb:KR4c0025_WYG_000-4b>
京邑與¶冡臣八座討論山林之士麕至始知浩然物故<md:KR4c0025_SBCK_000-2b>¶嗟哉未禄於代史不必書安可哲蹤妙韻從此¶而絶故
詳問文者隨述所論羙行嘉聞十不紀¶一浩然凡所屬
綴就輙毁棄無復編錄常自歎¶為文不逮意也流落既
多篇章散逸鄉里購採¶不有其半敷求四方往往而獲
既無他事為之¶傳次遂使海内衣冠縉紳經襄陽思覩
其文蓋¶有不備見而去惜哉今集其詩二百一十八首¶
分為四巻詩或缺逸未成而製思清羙及他人¶酬贈咸
<pb:KR4c0025_WYG_000-5a>
錄次而不棄耳<md:KR4c0025_SBCK_000-3a>¶王士源序¶
宜城王士源者藻思清逺深鑒文理常遊山水¶不在人
間著亢倉子數篇傳之於代余乆在集¶賢常與諸學士
命此子不可得見天寳中忽獲¶浩然文集乃士源為之
序傳詞理卓絶吟諷忘¶疲書冩不一紙墨薄弱昔虞坂
之上逸駕與駑¶駘俱疲吴竈之中孤桐與樵蘓共爨遇
伯樂與¶伯喈遂騰聲於千古此詩若不遇王君乃十數¶
張故紙耳然則王君之清鑒豈減孫蔡而巳哉¶余今繕
<pb:KR4c0025_WYG_000-5b>
冩增其條目復貴士源之清才敢重述<md:KR4c0025_SBCK_000-3b>¶於巻首謹將此
本送上秘府庶乆而不泯傳芳¶無窮天寳九載正月初
三日特進行太常卿禮¶儀使集賢院修撰上柱國沛國
郡開國公韋滔¶序
¶
<md:KR4c0025_SBCK_001-1a>¶
<pb:KR4c0025_WYG_001-1a>
欽定四庫全書
　孟浩然集巻一¶　　　　　唐　孟浩然　撰
　　五言古詩¶
　　　尋香山湛上人¶
朝㳺訪名山山逺在空翠氛氲亘百里日入行¶始至谷
口聞鐘聲林端識香氣杖策尋故人解¶鞍暫停騎石門
殊壑險篁逕轉森邃法侣欣相¶逢清談曉不寐平生慕
真隠累日探靈異野老¶朝入田山僧暮歸寺松泉多清
<pb:KR4c0025_WYG_001-1b>
響苔壁饒古意¶願言投此山身世兩相弃¶
　　　雲門寺西六七里聞符公蘭若最幽與<md:KR4c0025_SBCK_001-1b>¶薛八同
　　　　往¶
謂余獨迷方逢子亦在野結交指松栢問法尋¶蘭若小
溪劣容舟怪石屢驚馬所居最幽絶所¶住皆靜者宻篠
夾路傍清泉流舍下(一云雲簇興坐/隅天空落¶堦下)上人亦何閒塵念
俱已捨四禪合真如一¶切是虚假願承甘露潤喜得惠
風洒依止此山¶門誰能效丘也
<pb:KR4c0025_WYG_001-2a>
　　　宿天台桐栢觀¶
海行信風帆夕宿逗雲島緬尋滄洲趣近愛赤¶城好捫
蘿亦踐苔輟棹恣探討息隂憩桐栢採<md:KR4c0025_SBCK_001-2a>¶秀尋芝草鶴唳
清露垂鷄鳴信潮早願言解纓¶紱從此去煩惱髙歩陵
四壁𤣥蹤得三老紛吾¶逺㳺意學此長生道日夕望三
山雲濤空浩浩¶
　　　宿終南翠微寺¶
翠微終南裏雨後宜返照閉闗乆沈冥杖策一¶登眺遂
<pb:KR4c0025_WYG_001-2b>
造幽人室始知靜者妙儒道雖異門雲¶林頗同調兩心
喜相得畢景共談笑瞑還髙牕¶眠時見逺山燒緬懐赤
城標更憶臨海嶠風泉¶有清音何必蘇門嘯¶
　　　春初漢中𣻌舟<md:KR4c0025_SBCK_001-2b>¶羊公峴山下(一云𣻌舟/逗何處)神女漢臯曲雪罷冰復¶開春潭
千丈緑輕舟恣來往探翫無厭足波影¶揺妓釵沙光逐
人目傾杯魚鳥醉聮句鶯花續¶良㑹難再逢日入須秉
燭
<pb:KR4c0025_WYG_001-3a>
　　　宿來公山房期丁大不至¶
夕陽度西嶺羣壑倐巳暝松月生夜涼風泉滿¶清聽樵
人歸欲盡煙鳥棲初定之子期宿來孤¶琴候蘿逕¶
　　　耶溪泛舟¶
落景餘清暉輕橈弄溪渚泓澄愛水物臨泛何<md:KR4c0025_SBCK_001-3a>¶容與白
首垂釣翁新粧浣紗女相看未相識脉¶脉不得語¶
　　　彭蠡湖中望廬山¶
太虚生月暈舟中知天風挂席候明發渺漫平¶湖中中
<pb:KR4c0025_WYG_001-3b>
流見匡阜勢壓九江雄黯黮凝黛色崢¶嶸當曙空香爐
初上日瀑水噴成虹乆欲追尚¶子況兹懐逺公我來限
于役未暇息微躬淮海¶途將半星霜嵗欲窮寄言嵓棲
者畢趣當來同¶
　　　登鹿門山懐古¶
清曉因興來乘流越江峴沙禽近方識浦樹遥<md:KR4c0025_SBCK_001-3b>¶莫辨漸
到鹿門山山明翠微淺巖潭多屈曲舟¶檝屢㢠廻轉昔聞
龎德公採藥遂不返金澗養芝¶术石牀卧苔蘚紛吾感
<pb:KR4c0025_WYG_001-4a>
耆舊結攬事攀踐隠迹¶今尚存髙風邈已逺白雲何時
去丹桂空偃蹇¶探討意未窮㢠廻艫夕陽晚¶
　　　遊明禪師西山蘭若¶
西山多竒狀秀出傍前楹(一云西山饒石/林磋翠疑削成)亭午¶收彩翠
夕陽照分明吾師住其下禪坐説無生¶結廬就嵌窟翦
竹通逕行談空對樵叟授法與¶山精日暮方辭去田園
歸冶城<md:KR4c0025_SBCK_001-4a>¶　　　聽鄭五愔彈琴
<pb:KR4c0025_WYG_001-4b>
阮籍推名飲清風坐竹林半酣下衫袖拂拭龍¶脣琴一
杯彈一曲不覺夕陽沈余意在山水聞¶之諧夙心¶
　　　疾愈過龍泉寺精舍呈易業二上人¶
亭午聞山鐘起行散愁疾尋林採芝去轉谷松¶蘿宻傍
見精舍開長廊飯僧畢石渠流雪水金¶子耀霜橘竹房
思舊遊過憇終永日入洞窺石¶髓傍崖採蜂蜜日暮辭
逺公虎溪相送出¶
　　　襄陽旅泊寄閻九司户<md:KR4c0025_SBCK_001-4b>¶
<pb:KR4c0025_WYG_001-5a>
桂水通百越扁舟期曉發荆門蔽三巴夕望不¶見家襄
王夢行雨才子謫長沙長沙饒瘴癘胡¶為苦畱滯乆别
思欵顔承歡懐接袂接袂杳無¶由徒增旅泊愁清猿不
可聽㳂月下湘流¶
　　　大堤行寄萬七¶
大堤行樂處車馬相馳突嵗嵗春草生踏青二¶三月王
孫挾珠彈遊女矜羅襪攜手今莫同江¶花為誰發¶
　　　還山贈湛禪師
<pb:KR4c0025_WYG_001-5b>
㓜聞無生理常欲觀此身心迹罕兼遂﨑嶇多<md:KR4c0025_SBCK_001-5a>¶在塵晚
途歸舊壑偶與支公鄰喜得林下契共¶推席上珍念兹
泛苦海方便示迷津導以微妙¶法結為清淨因煩惱業
頓捨山林情轉殷朝來¶問疑義夕話得清真墨妙稱古
絶詞華驚世人¶禪房閉虚靜花藥連冬春平石藉琴硯
落泉洒¶衣巾欲知明滅意朝夕海鷗馴¶
　　　秋登萬山寄張五¶
北山白雲裏隠者自怡恱相望始登髙心隨鴈¶飛滅愁
<pb:KR4c0025_WYG_001-6a>
因薄暮起興是清秋發時見歸村人平¶沙渡頭歇天邊
樹若薺江畔洲如月何當載酒<md:KR4c0025_SBCK_001-5b>¶來共醉重陽節¶
　　　登江中孤嶼贈白雲先生王逈¶
悠悠清江水水落沙嶼出囘潭石下深緑篠岸¶傍宻鮫
人濳不見漁父歌自逸憶與君别時泛¶舟如昨日夕陽
開晩照中坐興非一南望鹿門¶山歸來恨相失¶
　　　晩春卧疾寄張八子容¶
南陌春將晩北牕猶卧病林園乆不遊草木一¶何盛狹
<pb:KR4c0025_WYG_001-6b>
徑花將盡閒庭竹掃淨翠羽戲蘭苕頳¶鱗動荷柄念我
平生好江鄉逺從政雲山阻夢<md:KR4c0025_SBCK_001-6a>¶思衾枕勞感詠感詠復
何為同心恨别離世途¶皆自媚流俗寡相知賈誼才空
逸安仁鬢欲絲¶遥情每東注奔晷復西馳常恐填溝壑
無由振¶羽儀窮通若有命欲向論中推¶
　　　書懐貽京邑故人¶
惟先自鄒魯家世重儒風詩禮襲遺訓趍庭紹¶末躬晝
夜常自强詞賦頗亦工三十既成立嗟¶吁命不通慈親
<pb:KR4c0025_WYG_001-7a>
向羸老喜懼在深𠂻甘脆朝不¶足簞瓢夕屢空執鞭慕
夫子捧檄懐毛公感激¶遂彈冠安能守固窮當塗訴知
已投刺匪求蒙<md:KR4c0025_SBCK_001-6b>¶秦楚邈離異翻飛何日同¶
　　　遊雲門寺寄越府包户曹徐起居¶
我行適諸越夢寐懐所歡乆負獨往願今來恣¶遊盤台
嶺踐嶝石耶溪泝林湍捨舟入香界登¶閣憇旃檀晴山
秦望近春水鏡湖寛逺行佇應¶接卑位徒勞安白雲去
乆滯滄海竭來觀故國¶渺天末良朋在朝端遲爾同携
<pb:KR4c0025_WYG_001-7b>
手何時方挂冠¶
　　　示孟郊¶
蔓草蔽極野蘭芝結孤根衆音何其繁伯牙獨¶不喧當
時髙深意舉世無能分鍾期一見知山<md:KR4c0025_SBCK_001-7a>¶水千秋聞爾其
保靜節薄俗徒云云¶
　　　山中逢道士雲公¶
春餘草木繁耕種滿田園酌酒聊自勸農夫安¶與言忽
聞荆山子時出桃花源採樵過北谷賣¶藥來西村村烟
<pb:KR4c0025_WYG_001-8a>
日云夕榛路有歸客杖策前相¶逢依然是疇昔邂逅歡
覯止殷勤叙離隔謂余¶搏扶桑輕舉振六翮奈何偶昌
運獨見遺草澤¶既笑接輿狂仍憐孔丘厄物情趍勢利
吾道貴¶間寂偃息西山下門庭罕人跡何時還清溪從¶
爾煉丹液<md:KR4c0025_SBCK_001-7b>¶　　　嵗暮海上作¶
仲尼既已沒余亦浮于海昏見斗柄廻方知嵗¶星改虚
舟任所適垂釣非有待為問乘槎人滄¶洲復何在
<pb:KR4c0025_WYG_001-8b>
　　　越中逢天台太一子¶
仙穴逢羽人停艫向前拜問余涉風水何事逺¶行邁登
陸尋天台順流下吴㑹兹山夙所尚安¶得聞靈怪上逼
青天髙俯臨滄海大雞鳴見日¶出每與仙人㑹來去赤
城中逍遥白雲外莓苔¶異人間瀑布作空界福庭長不
死華頂舊稱最<md:KR4c0025_SBCK_001-8a>¶永願從此遊何當濟所届¶
　　　自潯陽泛舟經明海作¶
大江分九派淼漫成水鄉舟子乘利涉往來逗¶潯陽因
<pb:KR4c0025_WYG_001-9a>
之泛五湖流浪經三湘觀濤壯枚發吊¶屈痛沉湘魏闕
心常在金門詔不忘遥憐上林¶鴈冰泮巳囘翔¶
　　　早發漁浦潭¶
東旭早光芒渚禽已驚聒卧聞漁浦口橈聲暗¶相撥日
出氣象分始知江路闊羙人常晏起照¶影弄流沫飲水
畏驚猿祭魚時見獺舟行自無<md:KR4c0025_SBCK_001-8b>¶悶況值晴景豁¶
　　　經七里灘¶
余奉垂堂誡千金非所輕為多山水樂頻作泛¶舟行五
<pb:KR4c0025_WYG_001-9b>
岳追向子三湘弔屈平湖經洞庭闊江¶入新安清復聞
嚴陵瀬乃在此川路疊嶂數百¶里㳂洄非一趣彩翠相
氛氲别流亂奔注釣磯¶平可坐苔磴滑難歩猿飲石下
潭鳥還日邊樹¶觀竒恨來晩倚棹惜將暮揮手弄潺湲
從兹洗¶塵慮¶
　　　南陽北阻雪<md:KR4c0025_SBCK_001-9a>¶我行滯宛許日夕望京豫曠野莽茫茫鄉山在¶何處孤
烟村際起歸鴈天邊去積雪覆平臯饑¶鷹捉寒兎少年
<pb:KR4c0025_WYG_001-10a>
弄文墨屬意在章句十上耻還¶家徘徊守歸路¶
　　　將適天台留别臨安李主簿¶
枳棘君尚棲匏𤓰吾豈繫念離當夏首漂泊指¶炎裔江
海非墮遊田園失歸計定山既早發漁¶浦亦宵濟泛泛
隨波瀾行行任艫枻故林日已¶逺郡木坐成翳羽人在
丹丘吾亦從此逝¶
　　　適越留别譙縣張主簿申屠少府<md:KR4c0025_SBCK_001-9b>¶朝乗汴河流夕次譙縣界幸因西風吹得與故¶人㑹君
<pb:KR4c0025_WYG_001-10b>
學梅福隠余隨伯鸞邁别後能相思浮¶雲在吴會¶
　　　送從弟邕下第後歸㑹稽¶
疾風吹征帆倐爾向空沒千里去俄頃三江坐¶超忽向
來共歡娱日夕成楚越落羽更分飛誰¶能不驚骨¶
　　　送辛大之鄂渚不及¶
送君不相見日暮獨愁緒江上久徘徊天邊迷¶處所郡
邑經樊鄧雲山入嵩汝蒲輪去漸遥石<md:KR4c0025_SBCK_001-10a>¶逕徒延佇¶
　　　江上別流人
<pb:KR4c0025_WYG_001-11a>
以我越鄉客逢君謫居者分飛黄鶴樓流落蒼¶梧野驛
使乘雲去征帆㳂溜下不知從此分還¶袂何時把¶
　　　洗然弟竹亭¶
吾與二三子平生結交深俱懐鴻鵠志共有鶺¶鴒心逸
氣假毫翰清風在竹林逺是酒中趣琴¶上偶然音¶
　　　夜登孔伯昭南樓時沈太清朱昇在座<md:KR4c0025_SBCK_001-10b>¶誰家無風月此地有琴罇山水㑹稽郡詩書孔¶氏門再
來值秋杪髙閣夜無喧華燭罷燃蠟清¶絃方奏鵾沈生
<pb:KR4c0025_WYG_001-11b>
隠侯𦙍朱子買臣孫好我意不¶淺登兹共話言¶
　　　宴鮑二宅¶
閒居枕清洛左右接大野門庭無雜賓車轍多¶長者是
時方正夏風物自蕭灑五月休沐歸相¶攜竹林下開襟
成歡趣對酒不能罷烟暝棲鳥¶迷余將歸白社¶
　　　峴潭作<md:KR4c0025_SBCK_001-11a>¶石潭傍隈隩沙岸曉夤緣試垂竹竿釣果得查¶頭鯿羙
人騁金錯纎手鱠紅鮮因謝陸内史蓴¶羮何足傳
<pb:KR4c0025_WYG_001-12a>
　　　齒坐呈山南諸隠¶
習公有遺座髙在白雲陲樵子見不識山僧賞¶自知以
余為好事携手一來窺竹露間夜滴松¶風清晝吹從來
抱微尚況復感前規於此無竒¶策蒼生奚以為¶
　　　與王昌齡宴黄十一¶
歸來卧青山常夢遊清都漆園有傲吏惠我在<md:KR4c0025_SBCK_001-11b>¶招呼書
幌神仙籙畫屏山海圗酌霞復對此宛¶似入蓬壺¶
　　　襄陽公宅飲
<pb:KR4c0025_WYG_001-12b>
窈窕夕陽佳丰茸春色好欲覔淹留處無過狹¶斜道綺
席巻龍鬚香杯浮瑪瑙北林積修樹南¶池生别島手撥
金翠花心迷玉芝草談天光六¶義發論明三倒座非陳
子驚門還魏公掃榮辱¶應無間歡娱當共保¶
　　　同張明府清鏡嘆¶
妾有盤龍鏡清光常晝發自從生塵埃有若霧<md:KR4c0025_SBCK_001-12a>¶中月愁
來試取照坐嘆生白髪寄語邊塞人如¶何乆離别¶
　　　夏日南亭懐辛大
<pb:KR4c0025_WYG_001-13a>
山光忽西落池月漸東上散髪乗夜涼開軒卧¶閒敞荷
風送香氣竹露滴清響欲取鳴琴彈恨¶無知音賞感此
懐故人中宵勞夢想¶
　　　秋宵月下有懐¶
秋空明月懸光彩露霑濕驚鵲棲不定飛螢巻¶簾入庭
槐寒影踈鄰杵夜聲急佳期曠何許望¶望空佇立<md:KR4c0025_SBCK_001-12b>¶　　　仲夏歸南園寄京邑舊遊¶
嘗讀髙士傳最嘉陶徵君日躭田園趣自謂羲¶皇人余
<pb:KR4c0025_WYG_001-13b>
復何為者栖栖徒問津中年廢丘壑上¶國旅風塵忠欲
事明主孝思侍老親歸來冒炎¶暑耕稼不及春扇枕北
牕下採芝南澗濵因聲¶謝朝列吾慕潁陽真¶
　　　家園卧疾畢太祝見尋¶
伏枕舊遊曠笙歌勞夢思平生重交結迨此令¶人疑冰
室無暖氣炎雲空赫曦隙駒不暫駐日¶聽涼蟬悲壯圗
竟未立班白恨吾衰夫子自南<md:KR4c0025_SBCK_001-13a>¶楚緬懐嵩汝期¶
　　　田家元日
<pb:KR4c0025_WYG_001-14a>
昨夜斗囘北今朝歳起東我年巳强仕無禄尚¶憂農野
老就耕去荷鋤隨牧童田家占氣候共¶説此年豐¶
　　　晩泊潯陽望香鑪峯¶
挂席㡬千里名山都未逢泊舟潯陽郭始見香¶鑪峯嘗
讀逺公傳永懐塵外蹤東林精舍近日¶暮空聞鐘¶
　　　萬山潭<md:KR4c0025_SBCK_001-13b>¶垂釣坐磐石水清心益閒魚行潭樹下猿挂島¶藤間游
女昔解佩傳聞於此山求之不可得㳂¶月棹歌還
<pb:KR4c0025_WYG_001-14b>
　　　入峽寄弟¶
吾昔與汝輩讀書常閉門未嘗冒湍險豈顧垂¶堂言自
此歴江湖辛勤難具諭往來行旅弊開¶鑿禹功存壁立
千峯峻潨流萬壑奔我來凡㡬¶宿無夕不聞猿浦上揺
歸戀舟中失夢魂淚沾¶明月峽心斷鶺鴒原離闊星難
聚秋深露易繁¶因君下南楚書此寄鄉園<md:KR4c0025_SBCK_001-14a>¶　　　宿楊子津寄潤州長山劉隠士¶
所思在夢寐欲往大江深日夕望京口煙波愁¶我心心
<pb:KR4c0025_WYG_001-15a>
馳茅山洞目極楓樹林不見少微隠星¶霜勞夜吟¶
　　　送丁大鳳進士赴舉呈張九齡¶
吾觀鷦鷯賦君負王佐才惜無金張援十上空¶歸來棄
置鄉園老翻飛羽翼摧故人今在位岐¶路莫遲廻¶
　　　送吴恱遊韶陽¶
五色憐鳳雛南飛適鷓鴣楚人不相識何處求<md:KR4c0025_SBCK_001-14b>¶椅梧去
去日千里茫茫天一隅安能與斥鷃决¶起但槍榆¶
　　　送陳七赴西軍
<pb:KR4c0025_WYG_001-15b>
吾觀非常者碌碌在目前君負鴻鵠志蹉跎書¶劔年一
聞邊烽動萬里忽爭先余亦赴京國何¶當獻凱還¶
　　　田家作¶
弊廬隔塵喧惟先養恬素卜鄰勞三逕植果盈¶千樹粤
余任推遷三十猶未遇書枕時將晩丘¶園日空暮晨興
自多懐晝坐常寡悟冲天羡鴻<md:KR4c0025_SBCK_001-15a>¶鵠爭食羞雞鶩望斷金
馬門勞歌採樵路鄉曲¶無知已朝端乏親故誰能為揚
雄一薦甘泉賦
<pb:KR4c0025_WYG_001-16a>
　　　從張丞相遊紀南城獵戲贈裴廸張參¶軍¶
從禽非吾樂不好雲夢田嵗晏臨城望只令鄉¶思懸叅
卿有數子聮騎何翩翩世禄金張貴官¶曹幕府連嵗時
行殺氣飛刃爭割鮮十里届賓¶舘徵聲匝妓筵髙標廻
落日平楚壓芳煙何意¶狂歌客從公亦在旃¶
　　　登望楚山最髙頂<md:KR4c0025_SBCK_001-15b>¶山水觀形勝襄陽羙㑹稽最髙惟望楚曾未一¶攀躋石
壁疑削成衆山比全低晴明試登陟目¶極無端倪雲夢
<pb:KR4c0025_WYG_001-16b>
掌中小武陵花處迷暝還歸騎¶下蘿月在深溪¶
　　　採樵作¶
採樵入深山山深水重疊橋崩卧槎擁路險垂¶藤接日
落伴將稀山風拂薜衣長歌負輕策平¶野望烟歸¶
　　　早梅¶
園中有早梅年例犯寒開少婦爭攀折將歸揷<md:KR4c0025_SBCK_001-16a>¶鏡臺猶
言看不足更欲剪刀裁¶
　　　澗南園即事貽皎上人
<pb:KR4c0025_WYG_001-17a>
弊廬在郭外素業唯田園左右林野曠不聞城¶市喧釣
竿垂北澗樵唱入南軒書取幽棲事還¶㝷靜者論¶
　　　王迥見尋¶
歸閒日無事雲卧晝不起有客欵柴扉自云巢¶居子居
閒好花木採藥來城市家在鹿門山常¶遊澗澤水手持
白羽扇脚歩青芒履聞道鶴書¶徴臨流還洗耳<md:KR4c0025_SBCK_001-16b>¶　　　與黄侍御北津泛舟¶
津無蛟龍患日夕常安流本欲避騘馬何知同¶鷁舟豈
<pb:KR4c0025_WYG_001-17b>
伊今日幸曽是昔年遊莫奏琴中鶴且¶隨波上鷗堤緣
九里郭山面百城樓自顧躬耕¶者才非管樂儔聞君薦
草澤從此泛滄洲¶
　　　題長安主人壁¶
乆廢南山田謬陪東閣賢欲隨平子去猶未獻¶甘泉枕
席琴書滿褰帷逺岫連我來如昨日庭¶樹忽鳴蟬促織
驚寒女秋風感長年授衣當九¶月無褐竟誰憐<md:KR4c0025_SBCK_001-17a>¶　　　庭橘
<pb:KR4c0025_WYG_001-18a>
明發覽羣物萬木何隂森凝霜漸漸水庭橘似¶縣金女
伴爭攀摘摘窺礙葉深並生憐共蔕相¶示感同心骨刺
紅羅被香粘翠羽簮擎來玉盤¶裏全勝在幽林¶
　
　
　
　
　
<pb:KR4c0025_WYG_001-18b>
　
　
　
　
　
　
　
　孟浩然集巻一
<md:KR4c0025_SBCK_001-17b>¶
<md:KR4c0025_SBCK_002-1a>¶
<pb:KR4c0025_WYG_002-1a>
欽定四庫全書
　孟浩然集巻二¶　　　　　唐　孟浩然　撰
　　七言古詩¶
　　　夜歸鹿門歌¶
山寺鳴鐘晝已昬漁梁渡頭爭渡喧人隨沙岸¶向江村
余亦乗舟歸鹿門鹿門月照開煙樹忽¶到龎公棲隠處
巖扉松徑長寂寥惟有幽人自¶來去¶
　　　和盧明府送鄭十三還京兼寄之
<pb:KR4c0025_WYG_002-1b>
昔時風景登臨地今日衣冠送别筵閒卧自傾¶彭澤酒
思歸長望白雲天洞庭一葉驚秋早濩<md:KR4c0025_SBCK_002-1b>¶落空嗟滯江島
寄語朝廷當世人何時重見長¶安道¶
　　　送王七尉松滋得陽臺雲¶
君不見巫山神女作行雲霏紅㳫翠曉氛氲嬋¶姢流入
襄王夢倐忽還隨零雨分空中飛去復¶飛來朝朝暮暮
下陽臺愁君此去為仙尉便逐¶行雲去不㢠廻¶
　　　鸚鵡洲送王九遊江左
<pb:KR4c0025_WYG_002-2a>
昔登江上黄鶴樓遥愛江中鸚鵡洲洲勢逶迤¶繞碧流
鴛鴦鸂䳵滿沙頭沙頭日落沙磧長金<md:KR4c0025_SBCK_002-2a>¶沙耀耀動飈光
舟人牽錦纜浣女結羅裳月明¶全見蘆花白風起遥聞
杜若香君行采采莫相¶忘¶
　　　髙陽池送朱二¶
當昔襄陽雄盛時山公常醉習家池池邊釣女¶自相隨
粧成照影競來窺澄波淡淡芙蓉發緑¶岸毿毿楊栁垂
一朝物變人亦非四面荒涼人¶住稀意氣豪華何處在
<pb:KR4c0025_WYG_002-2b>
空餘草露濕羅衣此地¶朝來餞行者翻向此中牧征馬
征馬分飛日漸¶斜見此空為人所嗟殷勤為訪桃源路
予亦歸<md:KR4c0025_SBCK_002-2b>¶來松子家¶
　　五言排律¶
　　　西山尋辛諤¶
𣻌舟乗水便因訪故人居落日清川裏誰言獨¶羡魚石
潭窺洞徹沙岸歴紆餘竹嶼見垂釣茅¶齋聞讀書欵言
忘景夕清興屬涼初囘也一瓢¶飲賢哉常晏如
<pb:KR4c0025_WYG_002-3a>
　　　冬至後過吴張二子檀溪别業¶
卜築依自然檀溪不更穿園林二友接水竹數¶家連直
取南山對非闗選地偏卜鄰依孟母共<md:KR4c0025_SBCK_002-3a>¶井讓王宣曾是
歌三樂仍聞詠五篇草堂時偃¶曝蘭枻日周旋外事情
都逺中流性所便閒垂¶太公釣興發子猷船余亦幽棲
者經過竊慕焉¶梅花殘臘日栁色半春天鳥泊隨陽鴈
魚藏縮¶項鯿停杯問山簡何似習池邊¶
　　　陪張丞相自松滋江東泊渚宫
<pb:KR4c0025_WYG_002-3b>
放溜下松滋登舟命檝師寜忘經濟日不憚沍¶寒時洗
幘豈獨古濯纓良在兹政成人自理機¶息鳥無疑雲物
吟孤嶼江山辯四維晚來風稍¶緊冬至日行遲獵響驚
雲夢漁歌激楚辭渚宫<md:KR4c0025_SBCK_002-3b>¶何處是川暝欲安之¶
　　　陪盧明府泛舟㢠廻峴山作¶
百里行春返清流逸興多鷁舟隨鴈泊江火共¶星羅巳
救田家旱仍憂俗化訛文章推後輩風¶雅激頽波髙岸
迷陵谷新聲滿棹歌猶憐不調¶者白首未登科
<pb:KR4c0025_WYG_002-4a>
　　　陪張丞相祠紫蓋山途經玉泉詩¶
望秩宣王命齋心待漏行青襟列胄子從事有¶參卿五
馬尋歸路雙林指化城聞鐘度門近照¶膽玉泉清皂蓋
依林憇緇徒擁錫迎天宫近兠<md:KR4c0025_SBCK_002-4a>¶率沙界豁迷明欲就終
焉志恭聞智者名人隨¶逝水嘆波逐覆舟傾想像若在
眼周流空復情¶謝公還欲卧誰與濟蒼生¶
　　　臘月八日於剡縣石城寺禮拜¶
石壁開金像香山繞鐡圍下生彌勒見囘向一¶心歸竹
<pb:KR4c0025_WYG_002-4b>
栢禪庭古樓臺世界稀夕嵐增氣色餘¶照發光輝講席
邀談柄泉堂施浴衣願承功徳¶水從此濯塵機¶
　　　同獨孤使君東齋作¶
郎官舊華省天子命分憂襄土嵗頻旱隨車雨<md:KR4c0025_SBCK_002-4b>¶再流雲
隂自南楚河澗及東周廨宇宜新霽田¶家賀有秋竹間
殘照入池上夕陽浮寄謝東陽¶守何如八詠樓¶
　　　峴山送朱大去非遊巴東¶
峴山南郭外送别每登臨沙岸江村近松門山¶寺深一
<pb:KR4c0025_WYG_002-5a>
言余有贈三峽爾相尋祖席宜城酒征¶途雲夢林蹉跎
遊子意眷戀故人心去矣勿淹¶滯巴東猿夜吟¶
　　　宴張記室宅¶
甲第金張舘門庭軒騎多家封漢陽郡文㑹楚<md:KR4c0025_SBCK_002-5a>¶材過曲
島浮觴酌前山入詠歌妓堂花映發書¶閣栁逶迤玉指
調箏柱金泥餙舞羅誰知書劔¶者年歳獨蹉跎¶
　　　登龍興寺閣¶
閣道乘空出披軒逺目開逶迤見江勢客至屢¶緣㢠廻兹
<pb:KR4c0025_WYG_002-5b>
郡何填委遥山復㡬哉蒼蒼皆草木處¶處盡樓臺驟雨
一陽散行舟四海來鳥歸餘興¶滿周覽更徘徊¶
　　　登總持寺浮屠¶
半空躋寳塔晴望盡京華竹遶渭川遍山連上<md:KR4c0025_SBCK_002-5b>¶苑斜四
門開帝宅千陌俯人家累刼從初地為¶童憶聚沙一窺
功徳見彌益道心加坐覺諸天¶近空香送落花¶
　　　與崔二十一遊鏡湖寄包賀二公¶
試覽鏡湖物中流見底清不知鱸魚味但識鷗¶鳥情帆
<pb:KR4c0025_WYG_002-6a>
得樵風送春逢榖雨晴將探夏禹穴稍¶背越王城府掾
有包子文章推賀生滄浪醉後¶唱因子寄同聲¶
　　　本闍黎新亭作¶
八解禪林秀三明給苑才地偏香界逺心靜水<md:KR4c0025_SBCK_002-6a>¶亭開傍
險山查立尋幽石逕廻瑞花長自下靈¶藥豈須栽碧網
交紅樹清泉盡緑苔戲魚聞法¶聚閑鳥誦經來棄象𤣥
應悟忘言理必該靜中¶何所得吟詠也徒哉¶
　　　長安早春
<pb:KR4c0025_WYG_002-6b>
闗戌惟東漠城池起北辰咸歌太平日共樂建¶寅春雪
盡青山樹冰開黒水濵草迎金埒馬花¶伴玉樓人鴻漸
看無數鶯歌聽欲頻何當桂枝¶擢歸及栁條新¶
　　　秦中苦雨思歸贈袁左丞賀侍郎<md:KR4c0025_SBCK_002-6b>¶為學三十載閉門江漢隂明𫾻逢聖代羈旅屬¶秋霖豈
直昏墊苦亦為權勢沉二毛催白髪百¶鎰罄黄金淚憶
峴山墮愁懐湘水深謝公積憤¶懣莊舄空謡吟躍馬非
吾事狎鷗真我心寄言¶當路者去矣北山岑
<pb:KR4c0025_WYG_002-7a>
　　　陪張丞相登荆州城樓因寄蘇臺張使¶君及浪
　　　　泊戍主劉家¶
薊門天北畔銅柱日南端出守聲彌逺投荒法¶未寛側
身聊倚望攜手莫同懽白璧無瑕玷青¶松有嵗寒府中
丞相閣江上使君灘興盡廻舟<md:KR4c0025_SBCK_002-7a>¶去方知行路難¶
　　　荆門上張丞相¶
共理分荆國招賢愧楚材召南風更闡丞相閣¶還開覯
止欣眉睫沉淪拔草萊坐登徐孺榻頻¶接李膺杯始慰
<pb:KR4c0025_WYG_002-7b>
蟬鳴柳俄看雪間梅四時年籥¶盡千里客程催日下瞻
歸翼沙邊厭曝鰓佇聞¶宣室召星象復中台¶
　　　和宋太史北樓新亭¶
返耕意未遂日夕登城隅誰謂山林近坐為符¶竹拘麗
譙非改作軒檻是新圗逺水自嶓冢長<md:KR4c0025_SBCK_002-7b>¶雲吞具區願隨
江燕賀羞逐府竂趍欲識狂歌¶者丘園一䜿儒¶
　　　夜泊宣城界¶
西塞㳂江島南陵問驛樓潮平津濟濶風止客¶帆收去
<pb:KR4c0025_WYG_002-8a>
去懐前浦茫茫泛夕流石逢羅刹礙山¶泊敬亭幽火熾
梅根冶煙迷楊葉洲離家復水¶宿相伴賴沙鷗¶
　　　奉先張明府休沐還鄉海亭宴集¶
自君理畿甸余亦經江淮萬里音信斷數年雲¶雨乖歸
來休澣日始得賞心諧朱紱心雖重滄<md:KR4c0025_SBCK_002-8a>¶洲趣每懐樹低
新舞閣山對舊書齋何以發佳¶興隂蟲鳴夜堦¶
　　　同張明府碧谿贈答¶
别業聞新製同聲和者多還看碧谿答不羡緑¶珠歌自
<pb:KR4c0025_WYG_002-8b>
有陽臺女朝朝拾翠過舞庭鋪錦繡粧¶牖閉藤蘿秋滿
休閒日春餘景色和仙鳬能作¶伴羅襪共凌波别島尋
花藥廻潭折芰荷更憐¶斜日照紅粉艷青娥¶
　　　贈蕭少府¶
上徳如流水安仁道若山聞君秉髙節而得奉<md:KR4c0025_SBCK_002-8b>¶清顔鴻
漸昇台羽牛刀列下班處腴能不潤居¶劇體常閒去詐
人無謟除邪吏息姧欲知清與¶潔明月在澄灣¶
　　　同王九題就師山房
<pb:KR4c0025_WYG_002-9a>
晚憇支公室故人逢右軍軒牕避炎暑翰墨動¶新文竹
閉牕裏日(一作竹蔽/簷前日)雨隨堦下雲同遊¶清隂遍吟卧夕
陽曛江靜棹歌歇溪深樵語聞¶歸途未忍去携手戀清
芬¶
　　　上張吏部¶
公門世緒昌才子冠裴王自出平津邸還為吏<md:KR4c0025_SBCK_002-9a>¶部郎神
仙餘氣色列宿動輝光夜直南宫靜朝¶趍北禁長時人
窺水鏡明主賜衣裳翰苑飛鸚¶鵡天池待鳳凰
<pb:KR4c0025_WYG_002-9b>
　　　和于判官登萬山亭因贈洪府都督韓¶公¶
韓公羙襄土日賞城西岑結搆意不淺嵓潭趣¶轉深皇
華一動詠荆國㡬謳吟舊徑蘭勿翦新¶堤柳欲隂砌傍
餘恠石沙上有閒禽自牧豫章¶郡空瞻楓樹林因聲寄
流水善聽在知音耆舊¶渺不接崔徐無處尋物情多貴
逺賢俊豈遥今<md:KR4c0025_SBCK_002-9b>¶遲爾長江暮澄清一洗心¶
　　　下灨石¶
灨石三百里㳂洄千嶂間沸聲常浩浩洊勢亦¶潺潺跳
<pb:KR4c0025_WYG_002-10a>
沫魚龍沸垂藤猿狖攀榜人苦奔峭而¶我忘險艱放溜
情彌逺登艫目自閒暝帆何處¶泊遥指落星灣¶
　　　行至漢川作¶
異縣非吾土連山盡緑篁平田出郭少盤壠入¶雲長萬
壑歸於海千峯劃彼蒼猿聲亂楚峽人¶語帶巴鄉石上
攅椒樹藤間養蜜房雪餘春未<md:KR4c0025_SBCK_002-10a>¶暖嵐解晝初陽征馬疲
登頓歸帆愛渺茫坐欣¶㳂溜下信宿見維桑¶
　　　乆滯越中贈謝南池㑹稽賀少府
<pb:KR4c0025_WYG_002-10b>
陳平無産業尼父倦東西負郭昔云翳問津今¶巳迷未
能忘魏闕空此滯秦稽兩見夏雲起再¶聞春鳥啼懐仙
梅福市訪舊若耶溪聖主賢為¶寳卿何隠遁棲¶
　　　送韓使君除洪府都督¶
述軄撫荆衡分符襲寵榮往來看擁傳前後頼¶專城勿
翦棠猶在波澄水更清重推江漢理旋<md:KR4c0025_SBCK_002-10b>¶改豫章行召父
多遺愛羊公有令名衣冠列祖¶道耆舊擁前旌峴首晨
風送江陵夜火迎無才¶慙孺子千里愧同聲
<pb:KR4c0025_WYG_002-11a>
　　　盧明府九日峴山宴袁使君張郎中崔¶貟外¶
宇宙誰開闢江山此鬱盤登臨今古用風俗嵗¶時觀地
理荆州分天涯楚塞寛百城今刺史華¶省舊郎官共羙
重陽節俱懐落帽歡酒邀彭澤¶載琴輟武城彈獻壽先
浮菊尋幽或藉蘭烟虹¶鋪藻翰松竹挂衣冠叔子神如
在山公興未䦨<md:KR4c0025_SBCK_002-11a>¶嘗聞騎馬醉還向習池看¶
　　　宴崔明府宅夜觀妓¶
盡堂觀妙妓長夜正留賓燭吐蓮花艷粧成桃¶李春髻
<pb:KR4c0025_WYG_002-11b>
鬟低舞席衫袖掩歌脣汗濕偏冝粉羅¶輕詎著身調移
筝柱促歡㑹酒杯頻儻使曹王¶見應嫌洛浦神¶
　　　韓大侯東齋㑹岳上人諸學士¶
郡守虚陳榻林間召楚材山川祈雨畢雲物喜¶晴開抗
禮尊縫掖臨流揖渡杯徒攀朱仲李誰¶薦和羮梅翰墨
緣情製髙深以意裁滄洲趣不<md:KR4c0025_SBCK_002-11b>¶逺何必問蓬萊¶
　　　初年樂城舘中卧疾懐歸¶
異縣天隅僻孤帆海畔過往來鄉信斷留滯客¶情多臘
<pb:KR4c0025_WYG_002-12a>
月聞雷震東風感嵗和蟄虫驚户宂巢¶鵲眄庭柯徒對
芳樽酒其如伏枕何歸來理舟¶楫江海正無波¶
　　　上已日澗南園期王山人陳七諸公不¶至¶
揺艇候明發花源弄晩春在山懐綺季臨漢憶¶荀陳上
巳期三月浮杯興十旬坐歌空有待行<md:KR4c0025_SBCK_002-12a>¶樂恨無隣日晚
蘭亭北烟花曲水濵浴蚕逢姹¶女採艾值幽人石壁堪
題序沙塲好解紳羣公¶望不至虚擲此芳晨¶
　　　送莫氏甥兼諸昆弟從韓司馬入西軍
<pb:KR4c0025_WYG_002-12b>
念爾習詩禮未嘗離户庭平生早偏露萬里更¶飄零坐
棄三冬業行觀八陣形飾裝辭故里謀¶策赴邊庭壯志
吞鴻鵠遥心伴鶺鴒所從文與¶武不戰自應寜¶
　　　峴山送蕭貟外之荆州¶
峴山江岸曲郢水郭門前自古登臨處非今獨<md:KR4c0025_SBCK_002-12b>¶黯然亭
樓明落日井邑秀通川澗竹生幽興林¶風入管絃再飛
鵬激水一舉鶴沖天佇立三荆¶使看君駟馬旋¶
　　　送王昌齡之嶺南
<pb:KR4c0025_WYG_002-13a>
洞庭去逺近楓葉早驚秋峴首羊公愛長沙賈¶誼愁土
風無縞紵鄉味有查頭巳抱沉痾疾更¶貽魑魅憂數年
同筆硯兹夕異衾裯意氣今何¶在相思望斗牛¶
　
　
　
　
　
<pb:KR4c0025_WYG_002-13b>
　
　
　
　
　
　
　
　孟浩然集巻二
¶
<md:KR4c0025_SBCK_003-1a>¶
<pb:KR4c0025_WYG_003-1a>
欽定四庫全書
　孟浩然集巻三¶　　　　　唐　孟浩然　撰
　　五言律詩¶
　　　與諸子登峴山¶
人事有代謝往來成古今江山留勝迹我輩復¶登臨水
落魚梁淺天寒夢澤深羊公碑尚在讀¶罷淚沾襟¶
　　　臨洞庭¶
八月湖水平㴠虚混太清氣蒸雲夢澤波撼岳¶陽城欲
<pb:KR4c0025_WYG_003-1b>
濟無舟檝端居恥聖明坐觀垂釣者徒¶有羡魚情<md:KR4c0025_SBCK_003-1b>¶　　　晩春¶
二月湖水清家家春鳥鳴林花掃更落徑草踏¶還生酒
伴來相命開樽共解酲當杯巳入手歌¶妓莫停聲¶
　　　嵗暮歸南山¶
北闕休上書南山歸敝廬不才明主棄多病故¶人踈白
髪催年老青陽逼嵗除永懐愁不寐松¶月夜窻虚¶
　　　梅道士水亭
<pb:KR4c0025_WYG_003-2a>
傲吏非凡吏名流即道流隱居不可見髙論莫<md:KR4c0025_SBCK_003-2a>¶能酬水
接仙源近山藏鬼谷幽再來迷處所花¶下問漁舟¶
　　　閒園懐蘓子¶
林園雖少事幽獨自多違向夕開簾坐庭隂葉¶落微鳥
從煙樹宿螢傍水軒飛感念同懐子京¶華去不歸¶
　　　留别王維¶
寂寂竟何待朝朝空自歸欲尋芳草去惜與故¶人違當
路誰相假知音世所稀秪應守寂寞還¶掩故園扉<md:KR4c0025_SBCK_003-2b>¶
<pb:KR4c0025_WYG_003-2b>
　　　武陵泛舟¶
武陵川路狹前棹入花林莫測幽源裏仙家信¶㡬深水
廻青嶂合雲渡綠谿隂坐聽閒猿嘯彌¶清塵外心¶
　　　同曹三御史行泛湖歸越¶
秋入詩人興巴歌和者稀泛湖同旅泊吟㑹是¶歸思白
簡徒推薦滄洲巳拂衣杳冥雲海去誰¶不羡鴻飛¶
　　　遊景空寺蘭若¶
龍象經行處山腰度石闗屢迷青嶂合時愛緑<md:KR4c0025_SBCK_003-3a>¶羅閒宴
<pb:KR4c0025_WYG_003-3a>
息花林下髙談竹嶼間寥寥隔塵事疑¶是入雞山¶
　　　陪張丞相登嵩陽樓¶
獨歩人何在嵩陽有故樓嵗寒問耆舊行縣擁¶諸侯泱
莽北彌望沮漳東㑹流客中遇知已無¶復越鄉憂¶
　　　與顔錢塘登樟亭望潮作¶
百里雷聲震鳴絃暫輟彈府中連騎出江上待¶潮觀照
日秋雲逈浮天渤澥寛驚濤來佀雪一¶坐凛生寒<md:KR4c0025_SBCK_003-3b>¶　　　大禹寺義公禪
<pb:KR4c0025_WYG_003-3b>
義公習禪寂結宇依空林户外一峯秀堦前衆¶壑深夕
陽連雨足空翠落庭隂看取蓮花淨方¶知不染心¶
　　　尋白鶴嵓張子容隠居¶
白鶴青嵓畔幽人有隠居堦庭空水石林壑罷¶樵漁嵗
月青松老風霜苦竹踈覩兹懐舊業攜¶策返吾廬¶
　　　九日¶
九日未成旬重陽即此晨登髙尋故事載酒訪<md:KR4c0025_SBCK_003-4a>¶幽人落
帽恣歡飲授衣同試新茱茰正可佩折¶取寄情親
<pb:KR4c0025_WYG_003-4a>
　　　除夜樂城張少府宅¶
雲海訪甌閩風濤泊島濵如何嵗除夜得見故¶鄉親余
是乘槎客君為失路人平生復能㡬一¶别十餘春¶
　　　舟中晩望¶
挂席東南望青山水國遥舳艫爭利渉來往任¶風潮問
我今何適天台訪石橋坐看霞色晩疑¶是赤城標<md:KR4c0025_SBCK_003-4b>¶　　　遊精思觀廻王白雲在後¶
出谷未亭午至家巳夕曛廻瞻山下路但見牛¶羊羣樵
<pb:KR4c0025_WYG_003-4b>
子暗相失草蟲寒不聞衡門猶未掩佇¶立待夫君¶
　　　與杭州薛司戸登樟亭驛¶
水樓一登眺半出青林髙帟幕英僚散芳筵下¶客叨山
藏伯禹穴城壓伍胥濤今日觀溟漲垂¶綸欲釣鼇¶
　　　尋天台山作¶
吾友太一子飡霞卧赤城欲尋華頂去不憚惡<md:KR4c0025_SBCK_003-5a>¶溪名歇
馬慿雲宿揚帆截海行髙髙翠微裏遥¶見石梁横¶
　　　宿立公房
<pb:KR4c0025_WYG_003-5a>
支遁初求道深公笑買山何如石嵓趣自入户¶庭間苔
澗春泉滿蘿軒夜月閒能令許𤣥度吟¶卧不知還¶
　　　尋滕逸人故居¶
人事一朝盡荒蕪三徑休始聞漳浦卧奄作岱¶宗遊池
水猶含墨山雲已落秋今朝泉壑裏何¶處覔藏舟<md:KR4c0025_SBCK_003-5b>¶　　　姚開府山池¶
主人新邸第相國舊池臺舘是招賢闢樓因教¶舞開軒
車人巳散簫管鳳初來今日龍門下誰¶知文舉才
<pb:KR4c0025_WYG_003-5b>
　　　夏日浮舟過滕逸人别業¶
水亭涼氣多閒棹晚來過澗影見藤竹潭香聞¶芰荷野
童扶醉舞山鳥笑酣歌幽賞未云遍煙¶光奈夕何¶
　　　夏日辨玉法師茅齋¶
夏日茅齋裏無風坐亦涼竹林新笋穊籐架引<md:KR4c0025_SBCK_003-6a>¶梢長鷰
覔巢窠處蜂來造蜜房物華皆可翫花¶蘂四時芳¶
　　　與張折衝遊耆闍寺¶
釋子彌天秀將軍武庫才横行塞北盡獨歩漢¶南來貝
<pb:KR4c0025_WYG_003-6a>
葉傳金口山櫻作賦開因君振嘉藻江¶楚氣雄哉¶
　　　與白明府遊江¶
故人來自逺邑宰復初臨執手恨為别同舟無¶異心㳂
洄洲渚趣演漾絃歌音誰識躬耕者年¶年梁甫吟<md:KR4c0025_SBCK_003-6b>¶　　　遊精思題觀主山房¶
誤入花源裏初憐竹逕深方知仙子宅未有世¶人尋舞
鶴過閒砌飛猿嘯宻林漸通𤣥妙理深¶得坐忘心¶
　　　尋梅道士
<pb:KR4c0025_WYG_003-6b>
彭澤先生栁山隂道士鵝我來從所好停策夏¶雲多重
以觀魚樂因之鼓枻歌崔徐跡未朽千¶載揖清波¶
　　　陪姚使君題惠上人房(得青字/)¶
帶雪梅初暖含煙柳尚青來窺童子偈得聽法<md:KR4c0025_SBCK_003-7a>¶王經㑹
理知無我觀空厭有形迷心應覺悟客¶思不遑寜¶
　　　晩春逺上人南亭¶
給園支遁隠虚寂養閒和春晩羣木秀闗闗黄¶鳥歌林
棲居士竹池養右軍鵝花月北牕下清¶風期再過
<pb:KR4c0025_WYG_003-7a>
　　　人日登南陽驛門亭子懐漢川諸友¶
朝來登陟處不似艶陽時異縣殊風物覉懐多¶所思剪
花驚嵗早看栁訝春遲未有南飛鴈裁¶書欲寄誰<md:KR4c0025_SBCK_003-7b>¶　　　遊鳳林寺西嶺¶
共喜年華好來遊水石間烟容開逺樹春色滿¶幽山壺
酒朋情洽琴歌野興閒莫愁歸路暝招¶月伴人還¶
　　　陪獨孤使君同與蕭貟外證登萬山亭¶
萬山青嶂曲千騎使君遊神女鳴環佩仙郎接¶獻酬遍
<pb:KR4c0025_WYG_003-7b>
觀雲夢野自愛江城樓何必東南守空¶傳沈隠侯¶
　　　贈道士參廖¶
蜀琴乆不弄玉匣細塵生絲脆絃將斷金徽色<md:KR4c0025_SBCK_003-8a>¶尚榮知
音徒自惜聾俗本相輕不遇鍾期聽誰¶知鸞鳳聲¶
　　　京還贈張維¶
拂衣去何處髙枕南山南欲徇五斗禄其如七¶不堪早
朝非晏起束帶異抽簮因向智者說遊¶魚思舊潭¶
　　　題李十四莊兼贈綦母校書
<pb:KR4c0025_WYG_003-8a>
聞君息隂地東郭栁林間左右瀍澗水門庭緱¶氏山抱
琴來取醉垂釣坐乘閒歸客莫相待縁¶源殊未還<md:KR4c0025_SBCK_003-8b>¶　　　寄趙正字¶
正字芸香閣幽人竹葉園經過宛如昨歸卧寂¶無喧髙
鳥能擇木羝羊漫觸藩物情今已見從¶此願忘言¶
　　　秋登張明府海亭¶
海亭秋日望委曲見江山染翰聊題壁傾壺一¶解顔歡
逢彭澤令歸賞故園間余亦將琴史棲¶遲共取閒
<pb:KR4c0025_WYG_003-8b>
　　　題融公蘭若¶
精舍買金開流泉遶砌廻芰荷薫講席松栢映<md:KR4c0025_SBCK_003-9a>¶香臺法
雨晴飛去天花晝下來談𤣥殊末已歸¶騎夕陽催¶
　　　九日龍沙寄劉大¶
龍沙豫章北九日挂帆過風俗因時見湖山發¶興多客
中誰送酒棹裏自成歌歌竟乘流去滔¶滔任夕波¶
　　　洞庭湖寄閻九¶
洞庭秋正闊余欲泛歸船莫辨荆吴地唯餘水¶共天𣺌
<pb:KR4c0025_WYG_003-9a>
瀰江樹沒合沓海湖連遲爾為舟檝相¶將濟巨川<md:KR4c0025_SBCK_003-9b>¶　　　和李侍御渡松滋江¶
南紀西江濶皇華御史雄截流寜假楫挂席自¶生風寮
宷爭攀鷁魚龍亦避騘坐聞白雪唱翻¶入棹歌中¶
　　　秦中感秋寄上人¶
一丘常欲卧三徑苦無資北土非吾願東林懐¶我師黄
金燃桂盡壯志逐年衰日夕涼風至聞¶蟬但益悲¶
　　　重酬李少府見贈
<pb:KR4c0025_WYG_003-9b>
養疾衡茆下由來浩氣真五行將禁火十歩想<md:KR4c0025_SBCK_003-10a>¶尋春致
敬維桑梓邀歡即故人還看後凋色青¶翠有松筠¶
　　　宿永嘉江寄山隂崔國輔少府¶
我行窮水國君使入京華相去日千里孤帆天¶一涯卧
聞海潮至起視江月斜借問同舟客何¶時到永嘉¶
　　　上已日洛中寄王迥十九¶
卜洛成周地浮杯上巳筵鬭雞寒食下走馬射¶堂前垂
柳金堤合平沙翠幕連不知王逸少何¶處㑹羣賢<md:KR4c0025_SBCK_003-10b>¶
<pb:KR4c0025_WYG_003-10a>
　　　聞裴侍御朏自襄州司戸除豫州司户¶因以投
　　　　寄¶
故人荆府掾尚有栢臺威移軄自樊沔芳聲聞¶帝畿昔
余卧林巷載酒訪柴扉松菊無君賞鄉¶園嬾欲歸¶
　　　江上寄山隂崔國輔少府¶
春堤楊柳發憶與故人期草木本無意枯榮自¶有時山
隂定逺近江上日相思不及蘭亭㑹空¶吟祓禊詩¶
　　　送洗然弟進士舉<md:KR4c0025_SBCK_003-11a>¶
<pb:KR4c0025_WYG_003-10b>
獻策金門去承歡彩服違以吾一日長念爾聚¶星稀昏
定須溫席寒多未授衣桂枝如巳擢早¶逐鴈南飛¶
　　　夜泊廬江聞故人在東林寺以詩寄之¶
江路經廬阜松門入虎溪聞君尋寂樂清夜宿¶招提石
鏡山精怯禪林怖鴿棲一燈如悟道為¶照客心迷¶
　　　宿桐廬江寄廣陵舊遊¶
山暝聽猿愁滄江急夜流風鳴兩岸葉月照一¶孤舟建
徳非吾土維揚憶舊遊還將數行淚遥<md:KR4c0025_SBCK_003-11b>¶寄海西頭
<pb:KR4c0025_WYG_003-11a>
　　　南還舟中寄袁太祝¶
㳂泝非便習風波厭苦辛忽聞遷谷鳥來報五¶陵春嶺
北廻征棹巴東問故人桃源何處是遊¶子正迷津¶
　　　東陂遇雨率爾貽謝南池¶
田家春事起丁壯就東陂殷殷雷聲作森森雨¶足垂海
虹晴始見河柳潤初移余意在耕稼因¶君問土宜¶
　　　行至汝墳寄盧徵君<md:KR4c0025_SBCK_003-12a>¶行乏憩余駕依然見汝墳洛川方罷雪嵩嶂有¶殘雲曵
<pb:KR4c0025_WYG_003-11b>
曵半空裏溶溶五色分聊題一詩興因¶寄盧徵君¶
　　　寄天台道士¶
海上來仙客三山望㡬時焚香宿華頂裛露採¶靈芝屢
踐莓苔滑將尋汗漫期儻因松子去長¶與世人辭¶
　　　和張明府登鹿門山¶
忽示登髙作能寛旅寓情絃歌既多暇山水思¶彌清草
得風先動虹因雨後成謬承巴俚和非<md:KR4c0025_SBCK_003-12b>¶敢應同聲¶
　　　和張三自穰縣還途中遇雪
<pb:KR4c0025_WYG_003-12a>
風吹沙海雪來作柳園春宛轉隨香騎輕盈伴¶玉人歌
疑郢中客態比洛川神今日南歸楚雙¶飛佀入秦¶
　　　嵗除夜㑹樂城張少府宅¶
疇昔通家好相知無間然續明催畫燭守嵗接¶長筵舊
曲梅花唱新正栢酒傳客行隨處樂不¶見度年年¶
　　　自洛之越<md:KR4c0025_SBCK_003-13a>¶皇皇三十載書劔兩無成山水尋吴越風塵猒¶洛京扁
舟泛湖海長揖謝公卿且樂杯中酒誰¶論世上名
<pb:KR4c0025_WYG_003-12b>
　　　歸至郢中作¶
逺遊經海嶠返棹歸山阿日夕見喬木鄉園在¶伐柯愁
隨江路盡喜入郢門多左右看桒土依¶然即匪佗¶
　　　途中遇晴¶
已失巴陵雨猶逢蜀坂泥天開斜景遍山出晩¶雲低餘
濕猶霑草殘流尚入谿今宵有明月鄉<md:KR4c0025_SBCK_003-13b>¶思逺悽悽¶
　　　蔡陽舘¶
日暮馬行疾城荒人住稀聽歌疑近楚投舘忽¶如歸魯
<pb:KR4c0025_WYG_003-13a>
堰田疇廣章陵氣色微明朝拜嘉慶須¶著老萊衣¶
　　　他鄉七夕¶
他鄉逢七夕旅舘亦覉愁不見穿針婦空懐故¶國樓緒
風初減熱新月始登秋誰忍窺河漢迢¶迢望斗牛¶
　　　夜泊牛渚趂薛八船不及<md:KR4c0025_SBCK_003-14a>¶星羅牛渚夕風送鷁舟遲浦溆常同宿烟波忽¶間之榜
歌空裏失船火望中疑明發泛湖海茫¶茫何處期¶
　　　曉入南山
<pb:KR4c0025_WYG_003-13b>
瘴氣曉氛氲南山沒水雲鯤飛今始見鳥墮舊¶來聞地
接長沙近江從泊渚分賈生曾弔屈余¶亦痛斯文¶
　　　夜渡湘水¶
客行貪利渉夜裏渡湘川露氣聞香杜歌聲識¶採蓮榜
人投岸火漁子宿潭煙行旅時相問潯<md:KR4c0025_SBCK_003-14b>¶陽何處邊¶
　　　赴命途中逢雪¶
迢遞秦京道蒼茫嵗暮天窮隂連晦朔積雪滿¶山川落
鴈迷沙渚饑烏噪野田客愁空佇立不¶見有人烟
<pb:KR4c0025_WYG_003-14a>
　　　宿武陵即事¶
川暗夕陽盡孤舟泊岸初嶺猿相呌嘯潭影佀¶空虛就
枕滅明燭扣船聞夜漁雞鳴問何處人¶物是秦餘¶
　　　同盧明府餞張郎中除義王府司馬海<md:KR4c0025_SBCK_003-15a>¶園作¶
上國山河裂賢王邸第開故人分軄去潘令寵¶行來冠
蓋趨梁苑江湘失楚材預愁軒騎動賔¶客散池臺¶
　　　落日望鄉¶
客行愁落日鄉思重相催況在他山外天寒夕¶鳥來雪
<pb:KR4c0025_WYG_003-14b>
深迷郢路雲暗失陽臺可歎悽惶子勞¶歌誰為媒¶
　　　永嘉上浦舘逢張八子容¶
逆旅相逢處江村日暮時衆山遥對酒孤嶼共<md:KR4c0025_SBCK_003-15b>¶題詩廨
宇鄰蛟室人烟接島夷鄉闗萬餘里失¶路一相悲¶
　　　送張子容赴舉¶
夕曛山照滅送客出柴門惆悵野中别殷勤醉¶後言茂
林余偃息喬木爾飛翻無使谷風誚須¶令友道存¶
　　　送張參明經舉兼向涇州省覲
<pb:KR4c0025_WYG_003-15a>
十五綵衣年承歡慈母前孝亷因嵗貢懐橘向¶秦川四
座推文舉中郎許仲宣泛舟江上别誰¶不仰神仙<md:KR4c0025_SBCK_003-16a>¶　　　泝江至武昌¶
家本洞庭上嵗時歸思催客心徒欲速江路苦¶邅廻殘
凍因風解新梅變臘開行看武昌栁髣¶髴映樓臺¶
　　　唐城舘中早發寄楊使君¶
犯霜駈曉駕數里見唐城旅舘歸心逼荒村客¶思盈訪
人留後信策蹇赴前程欲識離䰟斷長¶空聽鴈聲
<pb:KR4c0025_WYG_003-15b>
　　　陪李侍御謁聰禪上人¶
欣逢栢臺舊共謁聰公禪石室無人到繩床見<md:KR4c0025_SBCK_003-16b>¶虎眠隂
崖常抱雪松澗為生泉出處雖云異同¶懽在法筵¶
　　　和張丞相春朝對雪¶
迎氣當春立承恩喜雪來潤從河漢下花逼艷¶陽開不
覩豐年瑞安知爕理才撒鹽如可擬願¶糝和羮梅¶
　
　孟浩然集巻三
¶
<md:KR4c0025_SBCK_004-1a>¶
<pb:KR4c0025_WYG_004-1a>
欽定四庫全書
　孟浩然集巻四¶　　　　唐　孟浩然　撰
　　五言律詩¶
　　　送吴宣從事¶
才有幕中畫而無塞上勲漢兵將滅虜王粲始¶從軍旌
斾邊亭去山川地脉分平生一匕首感¶激贈夫君¶
　　　送張祥之房陵¶
我家南渡隠慣習野人舟日夕弄清淺林端逆¶上流山
<pb:KR4c0025_WYG_004-1b>
河據形勝天地生豪酋君意在利渉知¶音期暗投<md:KR4c0025_SBCK_004-1b>¶　　　送桓子之郢城過禮¶
聞君馳綵騎躞蹀指南荆為結潘楊好言過鄢¶郢城摽
梅詩已贈羔鴈禮將行今夜神仙女應¶來感夢情¶
　　　早春潤州送弟還鄉¶
兄弟遊吴國庭闈戀楚闗已多新嵗感更餞白¶眉還歸
泛西江水離筵北固山鄉園欲有贈梅¶柳著先攀¶
　　　送告八從軍
<pb:KR4c0025_WYG_004-2a>
男兒一片氣何必五車書好勇方過我才多便<md:KR4c0025_SBCK_004-2a>¶起余運
籌將入幕養拙就間居正待功名遂從¶君繼兩疏¶
　　　送元公之鄂渚尋觀主張驂鸞¶
桃花春水漲之子忽乘流峴首辭蛟浦江邊問¶鶴樓贈
君青竹杖送爾白蘋洲應是神仙輩相¶期汗漫遊¶
　　　峴山餞房琯崔宗之¶
貴賤平生隔軒車是日來青陽一覯止雲霧豁¶然開祖
道衣冠列分亭驛騎催方期九日聚還¶待二星廻<md:KR4c0025_SBCK_004-2b>¶
<pb:KR4c0025_WYG_004-2b>
　　　送王五昆季省覲¶
公子戀庭幃勞歌涉海沂水乘舟檝去親望老¶萊歸斜
日催烏鳥清江照綵衣平生急難意遥¶仰鶺鴒飛¶
　　　送崔易¶
片玉來誇楚治中作主人江山增潤色詞賦動¶陽春别
舘當虛敞離情任吐伸因聲兩京舊誰¶念卧漳濱¶
　　　送盧少府使入秦¶
楚闗望秦國相去千里餘州縣勤王事山河轉<md:KR4c0025_SBCK_004-3a>¶使車祖
<pb:KR4c0025_WYG_004-3a>
筵江上列離别恨前書願及芳年賞嬌¶鸎二月初¶
　　　送謝錄事之越¶
清旦江天逈涼風西北吹白雲向吴㑹征帆亦¶相隨想
到耶溪日應探禹穴竒仙書儻相示余¶在北山陲¶
　　　洛下送奚三還揚州¶
水國無邊際舟行共使風羡君從此去朝夕見¶鄉中余
亦離家乆南歸恨不同音書若有問江¶上㑹相逢<md:KR4c0025_SBCK_004-3b>¶　　　送袁十嶺南尋弟
<pb:KR4c0025_WYG_004-3b>
早聞牛渚詠今見鶺鴒心羽翼嗟零落悲鳴别¶故林蒼
梧白雲逺烟水洞庭深萬里獨飛去南¶風遲爾音¶
　　　永嘉别張子容¶
舊國余歸楚新年子北征挂帆愁海路分手戀¶朋情日
夜故園意汀洲春草生何時一杯酒重¶與季鷹傾¶
　　　送袁太祝尉豫章¶
何幸遇休明觀光來上京相逢武陵客獨送豫<md:KR4c0025_SBCK_004-4a>¶章行隨
牒牽黄綬離羣㑹墨卿江南佳麗地山¶水舊難名
<pb:KR4c0025_WYG_004-4a>
　　　都下送辛大之鄂¶
南國辛居士言歸舊竹林未逢調鼎用徒有濟¶川心余
亦忘機者田園在漢隂因君故鄉去遥¶寄式微吟¶
　　　送席大¶
惜爾懐其寳迷邦倦客遊江山歴全楚河洛越¶成周道
路疲千里鄉園老一丘知君命不偶同¶病亦同憂<md:KR4c0025_SBCK_004-4b>¶　　　送賈昇主簿之荆府¶
奉使推能者勤王不暫閒觀風隨按察乘騎度¶荆關送
<pb:KR4c0025_WYG_004-4b>
别登何處開筵舊峴山征軒明日逺空¶望郢門間¶
　　　送王大校書¶
導漾自嶓冡東流為漢川維桑君有意解纜我¶開筵雲
雨從兹别林端意𣺌然尺書能不恡時¶望鯉魚傳¶
　　　浙江西上留别裴劉二少府¶
西上浙江西臨流恨解携千山疊成嶂萬壑合<md:KR4c0025_SBCK_004-5a>¶為溪石
淺流難泝藤長險易躋誰憐問津者嵗¶晏此中迷¶
　　　京還留别新豐諸友
<pb:KR4c0025_WYG_004-5a>
吾道昧所適驅車還向東主人開舊舘留客醉¶新豐樹
遶温泉緑塵遮晩日紅拂衣從此去髙¶歩躡華嵩¶
　　　廣陵别薛八¶
士有不得志悽悽吴楚間廣陵相遇罷彭蠡泛¶舟還檣
出江中樹波連海上山風帆明日逺何¶處更追攀<md:KR4c0025_SBCK_004-5b>¶　　　臨渙裴明府席遇張十一房六¶
河縣栁林邊河橋晚泊船文叨才子㑹官喜故¶人連笑
語同今夕輕肥異往年晨風理歸棹吴¶楚各依然
<pb:KR4c0025_WYG_004-5b>
　　　盧明府早秋宴張郎中海園即事¶
邑有絃歌宰翔鸞狎野鷗眷言華省舊暫滯海¶池遊鬱
島藏深竹前溪對舞樓更聞書即事雲¶物是新秋¶
　　　同盧明府早秋夜宴張郎中海亭¶
側聽絃歌宰文書游夏徒故園欣賞竹為邑幸<md:KR4c0025_SBCK_004-6a>¶來蘓華
省曾聮事仙舟復與俱欲知臨泛乆荷¶露漸成珠¶
　　　崔明府宅夜觀妓¶
白日既云暮朱顔亦已酡畫堂初㸃燭金幌半¶垂羅長
<pb:KR4c0025_WYG_004-6a>
袖平陽曲新聲子夜歌從來慣留客兹¶夕為誰多¶
　　　宴榮山人池亭¶
甲地金張宅(一云甲第/開金宂)榮期樂自多櫪嘶支遁¶馬池養
右軍鵝竹引嵇琴入花邀戴客過山公¶時取醉來唱接
䍦歌<md:KR4c0025_SBCK_004-6b>¶　　　夏日宴衛明府宅¶
言避一時暑池亭五月開喜逢金馬客同飲玉¶人杯舞
鶴乘軒至遊魚擁釣來座中殊未起簫¶管莫相催
<pb:KR4c0025_WYG_004-6b>
　　　清明日宴梅道士房¶
林下愁春盡開軒覽物華忽逢青鳥使邀我赤¶松家丹
竈初開火仙桃正發花童顔若可駐何¶惜醉流霞¶
　　　寒食宴張明府宅¶
瑞雪初盈尺寒宵始半更列筵邀酒伴刻燭限<md:KR4c0025_SBCK_004-7a>¶詩成香
炭金爐暖嬌絃玉指清厭厭不覺醉歸¶路曉霞生(一云/醉來)
(方欲¶卧不/覺曉雞鳴)
　　　和賈主簿昪九日登峴山
<pb:KR4c0025_WYG_004-7a>
楚萬重陽日羣公賞燕來共乘休沐暇同醉菊¶花杯逸
思髙秋發歡情落景催國人咸寡和遥¶愧洛陽才¶
　　　宴張别駕新齋¶
世業傳珪組江城佐股肱髙齋徵學問虚薄濫¶先登講
論陪諸子文章得舊朋士元多賞激衰¶病恨無能<md:KR4c0025_SBCK_004-7b>¶　　　李氏園卧疾¶
我愛陶家趣林園無俗情春雷百卉坼寒食四¶隣清伏
枕嗟公幹歸田羡子平年年白社客空¶滯洛陽城
<pb:KR4c0025_WYG_004-7b>
　　　過故人庄¶
故人具雞黍邀我至田家緑樹村邊合青山郭¶外斜開
筵面塲圃把酒話桑麻待到重陽日還¶來就菊花¶
　　　途中九日懐襄陽¶
去國巳如昨倐然經杪秋峴山不可見風景令<md:KR4c0025_SBCK_004-8a>¶人愁誰
採籬下菊應間池上樓冝城多羙酒歸¶與葛强遊¶
　　　初出闗旅亭夜坐懐王大校書¶
向夕槐烟起葱籠池舘曛客中無偶坐關外惜¶離羣燭
<pb:KR4c0025_WYG_004-8a>
至螢光滅荷枯雨滴聞永懐蓬閣友寂¶寞滯揚雲¶
　　　李少府與王九再來¶
弱歳早登龍今朝喜再逢何如春月栁猶憶嵗¶寒松烟
火臨寒食笙歌咽曙鐘喧喧鬬雞道行¶樂羡朋從<md:KR4c0025_SBCK_004-8b>¶　　　尋張五¶
聞就龎公隠移居近洞湖興來林是竹歸卧谷¶名愚挂
席樵風便開軒琴月孤歳寒何用賞霜¶落故園蕪¶
　　　張七及辛大見訪
<pb:KR4c0025_WYG_004-8b>
山公能飲酒居士好彈筝世外交初得林中契¶巳并納
涼風颯至逃暑日將傾便就南亭裏餘¶樽惜解酲¶
　　　題張野人園廬¶
與君園廬並微尚頗亦同耕釣方自逸壺觴趣<md:KR4c0025_SBCK_004-9a>¶不空門
無俗士駕人有上皇風何必先賢傳唯¶稱龎徳公¶
　　　過故融公蘭若¶
池上青蓮宇林間白馬泉故人成異物過客獨¶澘然既
禮新松塔還尋舊石筵平生竹如意猶¶挂草堂前
<pb:KR4c0025_WYG_004-9a>
　　　早寒江上有懐¶
木落鴈南度北風江上寒我家湘水曲遥隔楚¶雲端鄉
淚客中盡歸帆天際看迷津欲有問平¶海夕漫漫<md:KR4c0025_SBCK_004-9b>¶　　　南山下與老圃期種𤓰¶
樵木南山近林閭北郭賖先人留素業老圃作¶鄰家不
種千株橘唯資五色𤓰邵平能就我開¶徑翦蓬麻¶
　　　裴司士見訪¶
府竂能枉駕家醖復新開落日池上酌清風松¶下來厨
<pb:KR4c0025_WYG_004-9b>
人具雞黍稚子摘楊梅誰道山公醉猶¶能騎馬廻¶
　　　除夜¶
迢遞三巴路覉危萬里身亂山殘雪夜孤燭異<md:KR4c0025_SBCK_004-10a>¶鄉人漸
與骨肉逺轉於僮僕親那堪正漂泊來¶日嵗華新¶
　　　傷峴山雲表上人¶
少小學書劔秦吴多嵗年歸來一登眺陵谷尚¶依然豈
意餐霞客忽隨朝露先因之問閭里把¶臂㡬人全¶
　　　賦得盈盈樓上女
<pb:KR4c0025_WYG_004-10a>
夫壻久别離青樓空望歸粧成巻簾坐愁思嬾¶縫衣鷰
子家家入楊花處處飛空牀難獨守誰¶為解金徽<md:KR4c0025_SBCK_004-10b>¶　　　春怨¶
佳人能畫眉粧罷出簾帷照水空自愛折花將¶遺誰春
情多艷逸春意倍相思愁心極楊栁一¶種亂如絲¶
　　　閨情¶
一别隔炎涼君衣忘短長裁縫無處等以意忖¶情量畏
瘦宜傷窄防寒更厚裝半啼封裹了知¶欲寄誰將
<pb:KR4c0025_WYG_004-10b>
　　　寒夜¶
閨夕綺窻閉佳人罷縫衣理琴開寳匣就枕卧<md:KR4c0025_SBCK_004-11a>¶重幃夜
乆燈花落薫籠香氣微錦衾重自暖遮¶莫曉霜飛¶
　　　羙人分香¶
艷色本傾城分香更有情髻鬟垂欲解眉黛拂¶能輕舞
學平陽態歌翻子夜聲春風狹斜道含¶笑待逢迎¶
　　七言律詩¶
　　　登安陽城樓
<pb:KR4c0025_WYG_004-11a>
縣城南面漢江流江嶂開成南雍州才子乗春¶來騁望
羣公暇日坐銷憂樓臺晩映青山郭羅<md:KR4c0025_SBCK_004-11b>¶綺晴嬌緑水洲
向夕波揺明月動更疑神女弄¶珠遊¶
　　　歳除夜有懐¶
五更鐘漏欲相催四氣推遷往復廻帳裏殘燈¶纔有焰
鑪中香氣盡成灰漸看春逼芙蓉枕頓¶覺寒消竹葉杯
守嵗家家應未卧相思那得夢¶魂來¶
　　　登萬嵗樓
<pb:KR4c0025_WYG_004-11b>
萬嵗樓頭望故鄉獨令鄉思更茫茫天寒鴈度¶堪垂淚
月落猿啼欲斷腸曲引古堤臨凍浦斜<md:KR4c0025_SBCK_004-12a>¶分逺岸近枯楊
今朝偶見同袍友却喜家書寄¶八行¶
　　　春情¶
青樓曉日珠簾映紅粉春粧寳鏡催已厭交懽¶憐枕席
相將遊戲遶池臺坐時衣帶縈纎草行¶即裙裾掃落梅
更道明朝不當作相期共鬬管¶絃來¶
　　五言絶句
<pb:KR4c0025_WYG_004-12a>
　　　宿建徳江¶
移舟泊烟渚日暮客愁新野曠天低樹江清月<md:KR4c0025_SBCK_004-12b>¶近人¶
　　　春曉¶
春眠不覺曉處處聞啼鳥夜來風雨聲花落知¶多少¶
　　　送朱大入秦¶
遊人五陵去寳劔直千金分手脫相贈平生一¶片心¶
　　　送友人之京¶
君登青雲去余望青山歸雲山從此别淚濕薜¶蘿衣<md:KR4c0025_SBCK_004-13a>¶
<pb:KR4c0025_WYG_004-12b>
　　　初下浙江舟中口號¶
八月觀潮罷三江越海尋囘瞻魏闕路無復子¶牟心¶
　　　醉後贈馬四¶
四海重然諾吾常聞白眉秦城遊俠客想得半¶酣時¶
　　　檀溪尋古¶
花半成龍竹池分濯馬溪田園人不見疑向武¶陵迷(一/作)
(疑向¶洞/中棲)
　　　同張將薊門看燈<md:KR4c0025_SBCK_004-13b>¶
<pb:KR4c0025_WYG_004-13a>
異俗非鄉俗新年改故年薊門看火樹疑是燭¶龍然¶
　　　峴山亭寄晉陵張少府¶
峴首風端急雲帆若鳥飛慿軒試一問張翰欲¶來歸¶
　　　口號贈王九¶
日暮田家逺山中勿乆淹歸人須早去稚子望¶陶潜¶
　　　同儲十二洛陽道中作¶
珠彈繁華子金羇遊俠人酒酣白日暮走馬入<md:KR4c0025_SBCK_004-14a>¶紅塵¶
　　　尋菊花潭主人不遇
<pb:KR4c0025_WYG_004-13b>
行至菊花潭村西日巳斜主人登髙去雞犬空¶在家¶
　　　張郎中梅園作¶
綺席鋪蘭杜珠盤忻芰荷故園留不住應是戀¶絃歌¶
　　　問舟子¶
向夕問舟子前程復㡬多灣頭正好泊淮裏足¶風波<md:KR4c0025_SBCK_004-14b>¶　　　楊子津望京口¶
北固臨京口夷山近海濵江風白浪起愁殺渡¶頭人¶
　　　北澗泛舟
<pb:KR4c0025_WYG_004-14a>
北澗流恒滿浮舟觸處通㳂洄自有趣何必五¶湖中¶
　　　洛中訪袁拾遺不遇¶
洛陽訪才子江嶺作流人聞說梅花早何如北¶地春¶
　　　送張郎中遷京<md:KR4c0025_SBCK_004-15a>¶碧溪常共賞朱邸忽遷榮預有相思意聞君琴¶上聲¶
　　　戲贈主人¶
客醉眠未起主人呼解酲已言雞黍熟復道甕¶頭清¶
　　七言絶句
<pb:KR4c0025_WYG_004-14b>
　　　過融上人蘭若¶
山頭禪室挂僧衣窻外無人溪鳥飛黄昏半在¶下山路
却聽泉聲戀翠微¶
　　　涼州詞二首<md:KR4c0025_SBCK_004-15b>¶渾成紫檀金屑文作得琵琶聲入雲胡地迢迢¶三萬里
那堪馬上送明君¶
異方之樂令人悲羗笛胡笳不用吹坐看今夜¶闗山月
思殺邊城遊俠兒
<pb:KR4c0025_WYG_004-15a>
　　　越中送張少府歸秦中¶
試登秦嶺望秦川遥憶青門更可憐仲月送君¶從此去
𤓰時須及邵平田¶
　　　濟江問同舟人¶
潮落江平未有風輕舟共濟與君同時時引領¶望天末
何處青山是越中<md:KR4c0025_SBCK_004-16a>¶　　　送杜十四¶
荆吴相接水為鄉君去春江正渺茫日暮征帆¶泊何處
<pb:KR4c0025_WYG_004-15b>
天涯一望斷人腸¶
　
　
　
　
　
　
　孟浩然集巻四
