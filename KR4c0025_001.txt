# -*- mode: mandoku-view; -*-
#+TITLE: 孟浩然集
#+DATE: 2015-09-11 08:04:45.742152
#+PROPERTY: ID KR4c0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0226-001孟浩然集-卷第一.
<pb:KR4c0025_SBCK_001-1a>¶
孟浩然集卷第一¶
　五言古詩¶
　　　尋香山湛上人¶
朝㳺訪名山山逺在空翠氛氲亘百里日入行¶
始至谷口聞鍾聲林端識香氣杖策尋故人解¶
鞍暫停騎石門殊壑險篁逕轉森邃法侣欣相¶
逢清談曉不寐平生慕真隠累日探靈異野老¶
朝入田山僧暮歸寺松泉多清響苔壁饒古意¶
願言投此山身世兩相弃¶
　　　雲門寺西六七里聞符公蘭若最幽與¶
<pb:KR4c0025_SBCK_001-1b>¶
　　　薛八同往¶
謂余獨迷方逢子亦在野結交指松栢問法尋¶
蘭若小溪劣容舟怪石屢驚馬所居最幽絶所¶
住皆靜者宻篠夾路傍清泉流舍下(一云雲簇/興坐隅天)¶
(空落/堦下)上人亦何閑塵念俱已捨四禪合真如一¶
切是虚假願承甘露潤喜得惠風洒依止此山¶
門誰能效丘也¶
　　　宿天台桐栢觀¶
海行信風帆夕宿逗雲島緬尋滄洲趣近愛赤¶
城好捫蘿亦踐苔輟棹恣探計息隂憩桐栢採¶
<pb:KR4c0025_SBCK_001-2a>¶
秀尋芝草鶴唳清露垂鷄鳴信潮早願言解纓¶
紱從此去煩惱髙歩陵四壁𤣥蹤得三老紛吾¶
逺㳺意學此長生道日夕望三山雲濤空浩浩¶
　　　宿終南翠微寺¶
翠微終南裏雨後宜返照閉闗乆沈冥杖策一¶
登眺遂造幽人室始知靜者妙儒道雖異門雲¶
林頗同調兩心喜相得畢景共談笑瞑還髙䆫¶
眠時見逺山燒緬懐赤城標更憶臨海嶠風泉¶
有清音何必蘇門嘯¶
　　　春初漢中𣻌舟¶
<pb:KR4c0025_SBCK_001-2b>¶
羊公峴山下(一云𣻌舟/逗何處)神女漢臯曲雪罷冰復¶
開春潭千丈緑輕舟恣來往探翫無厭足波影¶
揺妓釵沙光逐人目傾杯魚鳥醉聮句鶯花續¶
良㑹難再逢日入須秉燭¶
　　　宿來公山房期丁大不至¶
夕陽度西嶺羣壑倐巳暝松月生夜涼風泉滿¶
清聽樵人歸欲盡煙鳥棲初定之子期宿來孤¶
琴候蘿逕¶
　　　耶溪泛舟¶
落景餘清暉輕橈弄溪渚泓澄愛水物臨泛何¶
<pb:KR4c0025_SBCK_001-3a>¶
容與白首垂釣翁新粧浣沙女相看未相識脉¶
脉不得語¶
　　　彭蠡湖中望廬山¶
太虚生月暈舟中知天風挂席候明發渺漫平¶
湖中中流見匡阜勢壓九江雄黯黮凝黛色崢¶
嶸當曙空香爐初上日瀑水噴成虹乆欲追尚¶
子況兹懐逺公我來限于役未暇息微躬淮海¶
途將半星霜嵗欲窮寄言嵓棲者畢趣當來同¶
　　　登鹿門山懐古¶
清曉因興來乘流越江峴沙禽近方識浦樹遥¶
<pb:KR4c0025_SBCK_001-3b>¶
莫辨漸到鹿門山山明翠微淺巖潭多屈曲舟¶
檝屢𢌞轉昔聞龎德公採藥遂不返金澗養芝¶
术石牀卧苔蘚紛吾感耆舊結攬事攀踐隠迹¶
今尚存髙風邈已逺白雲何時去丹桂空偃蹇¶
探討意未窮𢌞艫夕陽晚¶
遊明禪師西山蘭若¶
西山多竒狀秀出傍前楹(一云西山饒石/林磋翠疑削成)停午¶
收彩翠夕陽照分明吾師住其下禪坐説無生¶
結廬就嵌窟翦竹通逕行談空對樵叟授法與¶
山精日暮方辭去田園歸冶城¶
<pb:KR4c0025_SBCK_001-4a>¶
　　　聽鄭五愔彈琴¶
阮籍推名飲清風坐竹林半酣下衫袖拂拭龍¶
脣琴一杯彈一曲不覺夕陽沈余意在山水聞¶
之諧夙心¶
　　　疾愈過龍泉寺精舍呈易業二上人¶
停午聞山鍾起行散愁疾尋林採芝去轉谷松¶
蘿宻傍見精舍開長廊飯僧畢石渠流雪水金¶
子耀霜橘竹房思舊遊過憇終永日入洞窺石¶
髓傍崖採蜂蜜日暮辭逺公虎溪相送出¶
　　　襄陽旅泊寄閻九司户¶
<pb:KR4c0025_SBCK_001-4b>¶
桂水通百越扁舟期曉發荆門蔽三巴夕望不¶
見家襄王夢行雨才子謫長沙長沙饒瘴癘胡¶
為苦畱滯乆别思欵顔承歡懐接袂接袂杳無¶
由徒增旅泊愁清猿不可聽㳂月下湘流¶
　　　大堤行寄萬七¶
大堤行樂處車馬相馳突嵗嵗春草生踏青二¶
三月王孫挾珠彈遊女矜羅襪攜手今莫同江¶
花為誰發¶
　　　還山贈湛禪師¶
幼聞無生理常欲觀此身心迹罕兼遂﨑嶇多¶
<pb:KR4c0025_SBCK_001-5a>¶
在塵晚途歸舊壑偶與支公鄰喜得林下契共¶
推席上珍念兹泛苦海方便示迷津導以微妙¶
法結為清淨因煩惱業頓捨山林情轉殷朝來¶
問疑義夕話得清真墨妙稱古絶詞華驚世人¶
禪房閉虚靜花藥連冬春平石藉琴硯落泉洒¶
衣巾欲知明滅意朝夕海鷗馴¶
　　　秋登萬山寄張五¶
北山白雲裏隠者自怡恱相望始登髙心隨鴈¶
飛滅愁因薄暮起興是清秋發時見歸村人平¶
沙渡頭歇天邊樹若薺江畔洲如月何當載酒¶
<pb:KR4c0025_SBCK_001-5b>¶
來共醉重陽節¶
　　　登江中孤嶼贈白雲先生王逈¶
悠悠清江水水落沙嶼出囘潭石下深緑篠岸¶
傍宻鮫人濳不見漁父歌自逸憶與君别時泛¶
舟如昨日夕陽開晩照中坐興非一南望鹿門¶
山歸來恨相失¶
　　　晩春臥疾寄張八子容¶
南陌春將晩北䆫猶臥病林園乆不遊草木一¶
何盛狹徑花將盡閑庭竹掃淨翠羽戲蘭苕頳¶
鱗動荷柄念我平生好江鄉逺從政雲山阻夢¶
<pb:KR4c0025_SBCK_001-6a>¶
思衾枕勞感詠感詠復何為同心恨别離世途¶
皆自媚流俗寡相知賈誼才空逸安仁鬢欲絲¶
遥情每東注奔晷復西馳常恐填溝壑無由振¶
羽儀窮通若有命欲向論中推¶
　　　書懐貽京邑故人¶
惟先自鄒魯家世重儒風詩禮襲遺訓趍庭紹¶
末躬晝夜常自强詞賦頗亦工三十既成立嗟¶
吁命不通慈親向羸老喜懼在深𠂻甘脆朝不¶
足簞瓢夕屢空執鞭慕夫子捧檄懐毛公感激¶
遂彈冠安能守固窮當塗訴知已投刺匪求蒙¶
<pb:KR4c0025_SBCK_001-6b>¶
秦楚邈離異翻飛何日同¶
　　　遊雲門寺寄越府包户曹徐起居¶
我行適諸越夢寐懐所歡乆負獨往願今來恣¶
遊盤台嶺踐嶝石耶溪泝林湍捨舟入香界登¶
閣憇旃檀晴山秦望近春水鏡湖寛逺行佇應¶
接卑位徒勞安白雲去乆滯滄海竭來觀故國¶
眇天末良朋在朝端遲爾同携手何時方挂冠¶
　　　示孟郊¶
蔓草蔽極野蘭芝結孤根衆音何其繁伯牙獨¶
不喧當時髙深意舉世無能分鍾期一見知山¶
<pb:KR4c0025_SBCK_001-7a>¶
水千秋聞爾其保靜節薄俗徒云云¶
　　　山中逢道士雲公¶
春餘草木繁耕種滿田園酌酒&KR0147;自勸農夫安¶
與言忽聞荆山子時出桃花源採樵過北谷賣¶
藥來西村村烟日云夕榛路有歸客杖策前相¶
逢依然是疇昔邂逅歡覯止殷勤叙離隔謂余¶
搏扶桑輕舉振六翮奈何偶昌運獨見遺草澤¶
既笑接輿狂仍憐孔丘厄物情趍勢利吾道貴¶
閑寂偃息西山下門庭罕人跡何時還清溪從¶
爾煉丹液¶
<pb:KR4c0025_SBCK_001-7b>¶
　　　嵗暮海上作¶
仲尼既已沒余亦浮于海昏見斗柄廻方知嵗¶
星改虚舟任所適垂釣非有待為問乘槎人滄¶
洲復何在¶
　　　越中逢天台太一子¶
仙穴逢羽人停艫向前拜問余涉風水何事逺¶
行邁登陸尋天台順流下吴㑹兹山夙所尚安¶
得聞靈怪上逼青天髙俯臨滄海大鷄鳴見日¶
出每與仙人㑹來去赤城中逍遥白雲外莓苔¶
異人間瀑布作空界福庭長不死華頂舊稱最¶
<pb:KR4c0025_SBCK_001-8a>¶
永願從此遊何當濟所届¶
　　　自潯陽泛舟經明海作¶
大江分九派淼漫成水鄉舟子乘利涉往來逗¶
潯陽因之泛五湖流浪經三湘觀濤壯枚發吊¶
屈痛沉湘魏闕心常在金門詔不忘遥憐上林¶
鴈冰泮巳回翔¶
　　　早發漁浦潭¶
東旭早光茫渚禽已驚聒臥聞漁浦口橈聲暗¶
相撥日出氣象分始知江路闊羙人常晏起照¶
影弄流沬飲水畏驚猿祭魚時見獺舟行自無¶
<pb:KR4c0025_SBCK_001-8b>¶
悶況值晴景豁¶
　　　經七里灘¶
余奉垂堂誡千金非所輕爲多山水樂頻作泛¶
舟行五岳追尚子三湘吊屈平湖經洞庭闊江¶
入新安清復聞嚴陵瀬乃在此川路疊嶂數百¶
里㳂洄非一趣彩翠相氛氲别流亂奔注釣磯¶
平可坐苔磴滑難歩猿飲石下潭鳥還日邊樹¶
觀奇恨來晩倚棹惜將暮揮手弄潺湲從兹洗¶
塵慮¶
　　　南陽北阻雪¶
<pb:KR4c0025_SBCK_001-9a>¶
我行滯宛許日夕望京豫曠野莽茫茫鄉山在¶
何處孤烟村際起歸鴈天邊去積雪覆平臯饑¶
鷹捉寒兎少年弄文墨屬意在章句十上耻還¶
家徘徊守歸路¶
　　　將適天台&KR0335;别臨安李主簿¶
枳棘君尚棲匏&KR0438;吾豈繫念離當夏首漂泊指¶
炎裔江海非墮遊田園失歸計定山既早發漁¶
浦亦宵濟泛泛隨波瀾行行任艫枻故林日已¶
逺郡木坐成翳羽人在丹丘吾亦從此逝¶
　　　適越&KR0335;别譙縣張主簿申屠少府¶
<pb:KR4c0025_SBCK_001-9b>¶
朝乗汴河流夕次譙縣界幸因西風吹得與故¶
人㑹君學梅福隠余隨伯鸞邁别後能相思浮¶
雲在吴會¶
　　　送從弟邕下第後歸㑹稽¶
疾風吹征帆倐爾向空沒千里去俄頃三江坐¶
超忽向來共歡娱日夕成楚越落羽更分飛誰¶
能不驚骨¶
　　　送辛大之鄂渚不及¶
送君不相見日暮獨愁緒江上久徘徊天邊迷¶
處所郡邑經樊鄧雲山入嵩汝蒲輪去漸遥石¶
<pb:KR4c0025_SBCK_001-10a>¶
逕徒延佇¶
　　　江上別流人¶
以我越鄉客逢君謫居者分飛黄鶴樓流客蒼¶
梧野驛使乘雲去征帆㳂溜下不知從此分還¶
袂何時把¶
　　　洗然弟竹亭¶
吾與二三子平生結交深俱懐鴻鵠志共有鶺¶
鴒心逸氣假毫翰清風在竹林逺是酒中趣琴¶
上偶然音¶
　　　夜登孔伯昭南樓時沈太清朱昇在座¶
<pb:KR4c0025_SBCK_001-10b>¶
誰家無風月此地有琴罇山水㑹稽郡詩書孔¶
氏門再來值秋杪髙閣夜無喧華燭罷燃蠟清¶
絃方奏鵾沈生隠侯𦙍朱子買臣孫好我意不¶
淺登兹共話言¶
　　　宴鮑二宅¶
閑居枕清洛左右接人野門庭無雜賓車轍多¶
長者是時方正夏風物自蕭灑五月休沭歸相¶
携竹林下開襟成歡趣對酒不能罷烟暝棲鳥¶
迷余將歸白社¶
　　　峴潭作¶
<pb:KR4c0025_SBCK_001-11a>¶
石潭傍隈隩沙岸曉夤緣試垂竹竿釣果得查¶
頭鯿羙人騁金錯纎手鱠紅鮮因謝陸内史蓴¶
羮何足傳¶
　　　齒坐呈山南諸隠¶
習公有遺座髙在白雲陲樵子見不識山僧賞¶
自知以余爲好事携手一來窺竹露閑夜滴松¶
風清晝吹從來抱微尚況復感前規於此無奇¶
䇿蒼生奚以爲¶
　　　與王昌齡宴黄十一¶
歸來卧青山常夢遊清都漆園有傲吏惠我在¶
<pb:KR4c0025_SBCK_001-11b>¶
招呼書幌神仙籙畫屏山海圗酌霞復對此宛¶
似入蓬壺¶
　　　襄陽公宅飲¶
窈窕夕陽佳丰茸春色好欲覔淹留處無過狹¶
斜道綺席巻龍鬚香杯浮馬腦北林積修樹南¶
池生别島手撥金翠花心迷玉芝草談天光六¶
義發論明三倒座非陳子驚門還魏公掃榮辱¶
應無間歡娱當共保¶
　　　同張明府清鏡嘆¶
妾有盤龍鏡清光常晝發自從生塵埃有若霧¶
<pb:KR4c0025_SBCK_001-12a>¶
中月愁來試取照坐嘆生白髪寄語邊塞人如¶
何乆離别¶
　　　夏日南亭懐辛大¶
山光忽西落池月漸東上散髪乗夜涼開軒臥¶
閑敞荷風送香氣竹露滴清響欲取鳴琴彈恨¶
無知音賞感此懐故人中宵勞夢想¶
　　　秋宵月下有懐¶
秋空明月懸光彩露霑濕驚鵲棲不定飛螢巻¶
簾入庭槐寒影踈鄰杵夜聲急佳期曠何許望¶
望空佇立¶
<pb:KR4c0025_SBCK_001-12b>¶
　　　仲夏歸南園寄京邑舊遊¶
嘗讀髙士傳最嘉陶徵君日躭田園趣自謂羲¶
皇人余復何為者栖栖徒問津中年廢丘壑上¶
國旅風塵忠欲事明主孝思侍老親歸來冒炎¶
暑耕稼不及春扇枕北䆫下採芝南澗濵因聲¶
謝朝列吾慕潁陽真¶
　　　家園臥疾畢太祝見尋¶
伏枕舊遊曠笙歌勞夢思平生重交結迨此令¶
人疑冰室無暖氣炎雲空赫曦隙駒不暫駐日¶
聽涼蟬悲壯圗竟未立班白恨吾衰夫子自南¶
<pb:KR4c0025_SBCK_001-13a>¶
楚緬懷嵩汝期¶
　　　田家元日¶
昨夜斗回北今朝歳起東我年巳强仕無禄尚¶
憂農野老就耕去荷鋤隨牧童田家占氣候共¶
説此年豐¶
　　　晩泊潯陽望香鑪峯¶
挂席㡬千里名山都未逢泊舟潯陽郭始見香¶
鑪峯嘗讀遠公傳永懷塵外蹤東林精舍近日¶
暮空聞鍾¶
　　　萬山潭¶
<pb:KR4c0025_SBCK_001-13b>¶
垂釣坐磐石水清心益閑魚行潭樹下猿挂島¶
藤間游女昔解佩傳聞於此山求之不可得㳂¶
月棹歌還¶
　　　入峽寄弟¶
吾昔與汝軰讀書常閉門未嘗冒湍險豈顧垂¶
堂言自此歴江湖辛勤難具論往來行旅弊開¶
鑿禹功存壁立千峯峻潨流萬壑奔我來凡㡬¶
宿無夕不聞猿浦上揺歸戀舟中失夢魂淚沾¶
明月峽心斷鶺鴒原離闊星難聚秋深露易繁¶
因君下南楚書此寄鄉園¶
<pb:KR4c0025_SBCK_001-14a>¶
　　　宿楊子津寄潤州長山劉隠士¶
所思在夢寐欲往大江深日夕望京口煙波愁¶
我心心馳茅山洞目極楓樹林不見少微隠星¶
霜勞夜吟¶
　　　送丁大鳳進士赴舉呈張九齡¶
吾觀鷦鷯賦君負王佐才惜無金張援十上空¶
歸來棄置鄉園老翻飛羽翼摧故人今在位岐¶
路莫遲廻¶
　　　送吴恱遊韶陽¶
五色憐鳳雛南飛適鷓鴣楚人不相識何處求¶
<pb:KR4c0025_SBCK_001-14b>¶
椅梧去去日千里茫茫天一隅安能與斥鷃决¶
起但槍榆¶
　　　送陳七赴西軍¶
吾觀非常者碌碌在目前君負鴻鵠志蹉跎書¶
劔年一聞邊烽動萬里忽爭先余亦赴京國何¶
當獻凱還¶
　　　田家作¶
弊廬隔塵喧惟先養恬素卜鄰勞三逕植果盈¶
千樹粤余任推遷三十猶未遇書枕時將晩丘¶
園日空暮晨興自多懐晝坐常寡悟冲天羡鴻¶
<pb:KR4c0025_SBCK_001-15a>¶
鵠爭食羞雞鶩望斷金馬門勞歌採樵路鄉曲¶
無知已朝端乏親故誰能為楊雄一薦甘泉賦¶
　　　從張丞相遊紀南城獵戲贈裴廸張參¶
　　　軍¶
從禽非吾樂不好雲夢田嵗晏臨城望只令鄉¶
思懸叅卿有數子聮騎何翩翩世禄金張貴官¶
曹幕府連嵗時行殺氣飛刃爭割鮮十里届賓¶
舘徵聲匝妓筵髙標廻落日平楚壓芳煙何意¶
狂歌客從公亦在旃¶
　　　登望楚山最髙頂¶
<pb:KR4c0025_SBCK_001-15b>¶
山水觀形勝襄陽羙㑹稽最髙惟望楚曾未一¶
攀躋石壁疑削成衆山比全低晴明試登陟目¶
極無端倪雲夢掌中小武陵花處迷暝還歸騎¶
下蘿月在深溪¶
　　　採樵作¶
採樵入深山山深水重疊橋崩臥查擁路險垂¶
藤接日落伴將稀山風拂薜衣長歌負輕策平¶
野望烟歸¶
　　　早梅¶
園中有早梅年例犯寒開少婦爭攀折將歸揷¶
<pb:KR4c0025_SBCK_001-16a>¶
鏡臺猶言看不足更欲剪刀裁¶
　　　澗南園即事貽皎上人¶
弊廬在郭外素業唯田園左右林野曠不聞城¶
市喧釣竿垂北澗樵唱入南軒書取幽棲事還¶
㝷靜者論¶
　　　王逈見尋¶
歸閒日無事雲卧晝不起有客欵柴扉自云巢¶
居子居閒好花木採藥來城市家在鹿門山常¶
遊澗澤水手持白羽扇脚歩青芒履聞道鶴書¶
徴臨流還洗耳¶
<pb:KR4c0025_SBCK_001-16b>¶
　　　與黄侍御北津泛舟¶
津無蛟龍患日夕常安流本欲避騘馬何知同¶
鷁舟豈伊今日幸曽是昔年遊莫奏琴中鶴且¶
隨波上鷗堤緣九里郭山面百城樓自顧躬耕¶
者才非管樂儔聞君薦草澤從此泛滄洲¶
　　　題長安主人壁¶
乆廢南山田謬陪東閤賢欲隨平子去猶未獻¶
甘泉枕席琴書滿褰帷逺岫連我來如昨日庭¶
樹忽鳴蟬促織驚寒女秋風感長年授衣當九¶
月無褐竟誰憐¶
<pb:KR4c0025_SBCK_001-17a>¶
　　　庭橘¶
明發覽群物萬木何隂森凝霜漸漸水庭橘似¶
縣金女伴爭攀摘摘窺礙葉深並生憐共蔕相¶
示感同心骨刺紅羅被香粘翠羽簮擎來玉盤¶
裏全勝在幽林¶
孟浩然集卷第一¶
<pb:KR4c0025_SBCK_001-17b>¶
