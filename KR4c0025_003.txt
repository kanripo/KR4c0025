# -*- mode: mandoku-view; -*-
#+TITLE: 孟浩然集
#+DATE: 2015-09-11 08:04:45.826965
#+PROPERTY: ID KR4c0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0226-003孟浩然集-卷第三.
<pb:KR4c0025_SBCK_003-1a>¶
孟浩然集卷第三¶
　五言律詩¶
　　　與諸子登峴山¶
人事有代謝往來成古今江山留勝迹我軰復¶
登臨水落魚梁淺天寒夢澤深羊公碑尚在讀¶
罷淚沾襟¶
　　　臨洞庭¶
八月湖水平㴠虚混太清氣蒸雲夢澤波撼岳¶
陽城欲濟無舟檝端居耻聖明坐觀垂釣者徒¶
有羡魚情¶
<pb:KR4c0025_SBCK_003-1b>¶
　　　晩春¶
二月湖水清家家春鳥鳴林花掃更落徑草踏¶
還生酒伴來相命&KR0271;樽共解酲當杯巳入手歌¶
妓莫停聲¶
　　　嵗暮歸南山¶
北闕休上書南山歸弊廬不才明主棄多病故¶
人踈白髪催年老青陽逼嵗除永懐愁不寐松¶
月夜䆫虚¶
　　　梅道士水亭¶
傲吏非凢吏名流即道流隱居不可見髙論莫¶
<pb:KR4c0025_SBCK_003-2a>¶
能酬水接仙源近山藏&KR0017;谷幽再來迷處所花¶
下問漁舟¶
　　　閑園懐蘇子¶
林園雖少事幽獨自多違向夕開&KR0277;坐庭隂葉¶
落微鳥從煙樹宿螢傍水軒飛感念同懷子京¶
華去不歸¶
　　　留别王維¶
寂寂竟何待朝朝空自歸欲尋芳草去惜與故¶
人違當路誰相假知音世所稀秪應守寂寞還¶
掩故園扉¶
<pb:KR4c0025_SBCK_003-2b>¶
　　　武陵泛舟¶
武陵川路狹前棹入花林莫測幽源裏仙家信¶
㡬深水廻青嶂合雲渡綠谿隂坐聽閑猿嘯彌¶
清塵外心¶
　　　同曹三御史行泛湖歸越¶
秋入詩人興巴歌和者稀泛湖同旅泊吟㑹是¶
歸思白簡徒推薦滄洲巳拂衣杳冥雲海去誰¶
不羡鴻飛¶
　　　遊景空寺蘭若¶
龍象經行處山腰度石闗屢迷青嶂合時愛緑¶
<pb:KR4c0025_SBCK_003-3a>¶
蘿閑宴息花林下髙談竹嶼間寥寥隔塵事疑¶
是入雞山¶
　　　陪張丞相登嵩陽樓¶
獨歩人何在嵩陽有故樓嵗寒問耆舊行縣擁¶
諸侯泱莽北彌望沮漳東㑹流客中遇知已無¶
復越鄉憂¶
　　　與顔錢塘登樟亭望潮作¶
百里雷聲震鳴&KR0246;暫輟彈府中連騎出江上待¶
潮觀照日秋雲逈浮天渤澥寛驚濤來佀雪一¶
坐凛生寒¶
<pb:KR4c0025_SBCK_003-3b>¶
　　　大禹寺義公禪¶
義公習禪寂結宇依空林户外一峯秀堦前衆¶
壑深夕陽連雨足空翠落庭隂看取蓮花淨方¶
知不染心¶
　　　尋白鶴嵓張子容隠居¶
白鶴青嵓畔幽人有隠居堦庭空水石林壑罷¶
樵漁嵗月青松老風霜苦竹踈覩兹懐舊業携¶
策返吾廬¶
　　　九日¶
九日未成旬重陽即此晨登髙尋故事載酒訪¶
<pb:KR4c0025_SBCK_003-4a>¶
幽人落帽恣歡飲授衣同試新茱茰正可佩折¶
取寄情親¶
　　　除夜樂城張少府宅¶
雲海訪甌閩風濤泊島濵如何嵗除夜得見故¶
鄉親余是乘槎客君爲失路人平生復能㡬一¶
别十餘春¶
　　　舟中晩望¶
挂席東南望青山水國遥舳艫爭利渉來往任¶
風潮問我今何適天台訪石橋坐看霞色晩疑¶
是赤城標¶
<pb:KR4c0025_SBCK_003-4b>¶
　　　遊精思觀廻王白雲在後¶
出谷未亭午至家巳夕曛廻瞻山下路但見牛¶
羊羣樵子暗相失草蟲寒不聞衡門猶未掩佇¶
立待夫君¶
　　　與杭州薛司戸登樟亭驛¶
水樓一登眺半出青林髙帟幕英僚散芳筵下¶
客叨山藏伯禹穴城壓伍胥濤今日觀溟漲垂¶
綸欲釣鼇¶
　　　尋天台山作¶
吾友太一子飡霞臥赤城欲尋華頂去不憚惡¶
<pb:KR4c0025_SBCK_003-5a>¶
溪名歇馬慿雲宿&KR0045;帆截海行髙髙翠微裏遥¶
見石梁横¶
　　　宿立公房¶
支遁初求道深公笑買山何如石嵓趣自入户¶
庭間苔澗春泉滿蘿軒夜月閑能令許玄度吟¶
臥不知還¶
　　　尋滕逸人故居¶
人事一朝盡荒蕪三徑休始聞漳浦臥奄作岱¶
宗遊池水猶含墨山雲已落秋今朝泉壑裏何¶
處覔藏舟¶
<pb:KR4c0025_SBCK_003-5b>¶
　　　姚開府山池¶
主人新邸第相國舊池臺舘是招賢闢樓因教¶
舞開軒車人巳散簫管鳳初來今日龍門下誰¶
知文舉才¶
　　　夏日浮舟過滕逸人别業¶
水亭涼氣多閑棹晚來過澗影見藤竹潭香聞¶
芰荷野童扶醉舞山鳥笑酣歌幽賞未云遍煙¶
光奈夕何¶
　　　夏日辨玉法師茅齋¶
夏日茅齋裏無風坐亦涼竹林新笋穊籐架引¶
<pb:KR4c0025_SBCK_003-6a>¶
梢長鷰覔巢窠處蜂來造蜜房物華皆可翫花¶
蘂四時芳¶
　　　與張折衝遊耆闍寺¶
釋子彌天秀將軍武庫才横行塞北盡獨歩漢¶
南來貝葉傳金口山櫻作賦開因君振嘉藻江¶
楚氣雄哉¶
　　　與白明府遊江¶
故人來自逺邑宰復初臨執手恨為别同舟無¶
異心㳂洄洲渚趣演漾絃歌音誰識躬耕者年¶
年梁甫吟¶
<pb:KR4c0025_SBCK_003-6b>¶
　　　遊精思題觀主山房¶
誤入花源裏初憐竹逕深方知仙子宅未有世¶
人尋舞鶴過閑砌飛猿嘯宻林漸通&KR0007;妙理深¶
得坐忘心¶
　　　尋梅道士¶
彭澤先生栁山隂道士鵝我來從所好停策夏¶
雲多重以觀魚樂因之鼓枻歌崔徐跡未朽千¶
載揖清波¶
　　　陪姚使君題惠上人房(得青字)¶
帶雪梅初暖含煙柳尚青來窺童子偈得聽法¶
<pb:KR4c0025_SBCK_003-7a>¶
王經㑹理知無我觀空厭有形迷心應覺悟客¶
思不遑寜¶
　　　晩春逺上人南亭¶
給園支遁隠虚寂飬閑和春晩羣木秀&KR0028;&KR0028;黄¶
鳥歌林棲居士竹池飬右軍鵝花月北䆫下清¶
風期再過¶
　　　人日登南陽驛門亭子懷漢川諸友¶
朝來登陟處不佀艶陽時異縣殊風物覉懷多¶
所思剪花驚嵗早看栁訝春遲未有南飛鴈裁¶
書欲寄誰¶
<pb:KR4c0025_SBCK_003-7b>¶
　　　遊鳳林寺西嶺¶
共喜年華好來遊水石間烟容開逺樹春色滿¶
幽山壺酒朋情洽琴歌野興閑莫愁歸路暝招¶
月伴人還¶
　　　陪獨孤使君同與蕭貟外證登萬山亭¶
萬山青嶂曲千騎使君遊神女鳴環佩仙郎接¶
獻酬遍觀雲夢野自愛江城樓何必東南守空¶
傳沈隠侯¶
　　　贈道士參廖¶
蜀琴乆不弄玉匣細塵生絲脆&KR0246;將斷金徽色¶
<pb:KR4c0025_SBCK_003-8a>¶
尚榮知音徒自惜聾俗本相輕不遇鍾期聽誰¶
知鸞鳳聲¶
　　　京還贈張維¶
拂衣去何處髙枕南山南欲徇五斗禄其如七¶
不堪早朝非晏起束帶異抽簮因向智者說遊¶
魚思舊潭¶
　　　題李十四莊兼贈綦母校書¶
聞君息隂地東郭栁林間左右瀍澗水門庭緱¶
氏山抱琴來取醉垂釣坐乘閑歸客莫相待縁¶
源殊未還¶
<pb:KR4c0025_SBCK_003-8b>¶
　　　寄趙正字¶
正字芸香閣幽人竹葉園經過宛如昨歸臥寂¶
無喧髙鳥能擇木羝羊漫觸藩物情今已見從¶
此願忘言¶
　　　秋登張明府海亭¶
海亭秋日望委曲見江山染翰&KR0147;題壁傾壺一¶
解顔歡逢彭澤令歸賞故園間余亦將琴史棲¶
遲共取閑¶
　　　題融公蘭若¶
精舍買金開流泉遶砌廻芰荷薫講席松栢映¶
<pb:KR4c0025_SBCK_003-9a>¶
香臺法雨晴飛去天花晝下來談&KR0007;殊未已歸¶
騎夕陽催¶
　　　九日龍沙寄劉大¶
龍沙豫章北九日挂帆過風俗因時見湖山發¶
興多客中誰送酒棹裏自成歌歌竟乘流去滔¶
滔任夕波¶
　　　洞庭湖寄閻九¶
洞庭秋正闊余欲泛歸船莫辨荆吴地唯餘水¶
共天&KR0261;瀰江樹沒合沓海湖連遲爾為舟檝相¶
將濟巨川¶
<pb:KR4c0025_SBCK_003-9b>¶
　　　和李侍御渡松滋江¶
南紀西江濶皇華御史雄截流寜假楫挂席自¶
生風寮宷爭攀鷁魚龍亦避騘坐聞白雪唱翻¶
入棹歌中¶
　　　秦中感秋寄上人¶
一丘常欲臥三徑苦無資北土非吾願東林懐¶
我師黄金燃桂盡壯志逐年衰日夕涼風至聞¶
蟬但益悲¶
　　　重詶李少府見贈¶
養疾衡茆下由來浩氣真五行將禁火十歩想¶
<pb:KR4c0025_SBCK_003-10a>¶
尋春致敬維桑梓邀歡即故人還看後凋色青¶
翠有松筠¶
　　　宿永嘉江寄山隂崔國輔少府¶
我行窮水國君使入京華相去日千里孤帆天¶
一涯卧聞海潮至起視江月斜借問同舟客何¶
時到永嘉¶
　　　上巳日洛中寄王逈十九¶
&KR0114;洛成周地浮杯上巳筵&KR0242;雞寒食下走馬射¶
堂前垂柳金堤合平沙翠幕連不知王逸少何¶
處㑹羣賢¶
<pb:KR4c0025_SBCK_003-10b>¶
　　　聞裴侍御朏自襄州司戸除豫州司户¶
　　　因以投寄¶
故人荆府掾尚有栢臺威移軄自樊沔芳聲聞¶
帝畿昔余卧林巷載酒訪柴扉松菊無君賞鄉¶
園&KR0568;欲歸¶
　　　江上寄山隂崔國輔少府¶
春堤楊柳發憶與故人期草木本無意枯榮自¶
有時山隂定逺近江上日相思不及蘭亭㑹空¶
吟祓禊詩¶
　　　送洗然弟進士舉¶
<pb:KR4c0025_SBCK_003-11a>¶
獻策金門去承歡彩服違以吾一日長念爾聚¶
星稀昏定須溫席寒多未授衣桂枝如巳擢早¶
逐鴈南飛¶
　　　夜泊廬江聞故人在東林寺以詩寄之¶
江路經廬阜松門入虎溪聞君尋寂樂清夜宿¶
招提石鏡山精怯禪林怖鴿棲一燈如悟道為¶
照客心迷¶
　　　宿桐廬江寄廣陵舊遊¶
山暝聽猿愁滄江急夜流風鳴兩岸葉月照一¶
孤舟建徳非吾土維楊憶舊遊還將數行淚遥¶
<pb:KR4c0025_SBCK_003-11b>¶
寄海西頭¶
　　　南還舟中寄袁太祝¶
㳂泝非便習風波厭苦辛忽聞遷谷鳥來報五¶
陵春嶺北廻征棹巴東問故人桃源何處是遊¶
子正迷津¶
　　　東陂遇雨率爾貽謝南池¶
田家春事起丁壯就東陂殷殷雷聲作森森雨¶
足垂海虹晴始見河柳潤初移余意在耕稼因¶
君問土宜¶
　　　行至汝墳寄盧徵君¶
<pb:KR4c0025_SBCK_003-12a>¶
行乏憩余駕依然見汝墳洛川方罷雪嵩嶂有¶
殘雲曵曵半空裏溶溶五色分&KR0147;題一詩興因¶
寄盧徵君¶
　　　寄天台道士¶
海上來仙客三山望㡬時焚香宿華頂裛露採¶
靈芝屢踐莓苔滑將尋汗漫期儻因松子去長¶
與世人辭¶
　　　和張明府登鹿門山¶
忽示登髙作能寛旅寓情&KR0246;歌既多暇山水思¶
彌清草得風先動虹因雨後成謬承巴俚和非¶
<pb:KR4c0025_SBCK_003-12b>¶
敢應同聲¶
　　　和張三自穰縣還途中遇雪¶
風吹沙海雪來作柳園春宛轉隨香騎輕盈伴¶
玉人歌疑郢中客態比洛川神今日南歸楚雙¶
飛佀入秦¶
　　　歲除夜㑹樂城張少府宅¶
疇昔通家好相知無間然續明催畫燭守嵗接¶
長筵舊曲梅花唱新正栢酒傳客行隨處樂不¶
見度年年¶
　　　自洛之越¶
<pb:KR4c0025_SBCK_003-13a>¶
遑遑三十載書劔兩無成山水尋吴越風塵猒¶
洛京扁舟泛湖海長揖謝公卿且樂杯中酒誰¶
論世上名¶
　　　歸至郢中作¶
逺遊經海嶠返棹歸山阿日夕見喬木鄉園在¶
伐柯愁隨江路盡喜入郢門多左右看桒土依¶
然即匪佗¶
　　　途中遇晴¶
已失巴陵雨猶逢蜀坂泥天開斜景遍山出晩¶
雲低餘濕猶霑草殘流尚入谿今宵有明月鄉¶
<pb:KR4c0025_SBCK_003-13b>¶
思逺悽悽¶
　　　蔡陽舘¶
日暮馬行疾城荒人住稀聽歌疑近楚投舘忽¶
如歸魯堰田疇廣章陵氣色微明朝拜嘉慶須¶
著老萊衣¶
　　　他鄉七夕¶
他鄉逢七夕旅舘亦覊愁不見穿針婦空懐故¶
國樓緒風初減熱新月始登秋誰忍窺河漢迢¶
迢望斗牛¶
　　　夜泊牛渚趂薛八&KR0179;不及¶
<pb:KR4c0025_SBCK_003-14a>¶
星羅牛渚夕風送鷁舟遲浦溆常同宿烟波忽¶
間之榜歌空裏失&KR0179;火望中疑明發泛湖海茫¶
茫何處期¶
　　　曉入南山¶
瘴氣曉氛氲南山沒水雲鯤飛今始見鳥墮舊¶
來聞地接長沙近江從泊渚分賈生曾吊屈余¶
亦痛斯文¶
　　　夜渡湘水¶
客行貪利渉夜裏渡湘川露氣聞香杜歌聲識¶
採蓮榜人投岸火漁子宿潭煙行旅時相問潯¶
<pb:KR4c0025_SBCK_003-14b>¶
陽何處邊¶
　　　赴命途中逢雪¶
迢遞秦京道蒼茫嵗暮天窮隂連晦朔積雪滿¶
山川落鴈迷沙渚飢烏噪野田客愁空佇立不¶
見有人烟¶
　　　宿武陵即事¶
川暗夕陽盡孤舟泊岸初嶺猿相呌嘯潭影佀¶
空虛就枕滅明燭扣&KR0179;聞夜漁雞鳴問何處人¶
物是秦餘¶
　　　同盧明府餞張郎中除義王府司馬海¶
<pb:KR4c0025_SBCK_003-15a>¶
　　　園作¶
上國山河裂賢王邸第開故人分軄去潘令寵¶
行來冠蓋趨梁苑江湘失楚材預愁軒騎動賔¶
客散池臺¶
　　　落日望鄉¶
客行愁落日鄉思重相催況在他山外天寒夕¶
鳥來雪深迷郢路雲暗失陽臺可歎悽惶子勞¶
歌誰為媒¶
　　　永嘉上浦舘逢張八子容¶
逆旅相逢處江村日暮時衆山遥對酒孤嶼共¶
<pb:KR4c0025_SBCK_003-15b>¶
題詩廨宇鄰蛟室人烟接島夷鄉闗萬餘里失¶
路一相悲¶
　　　送張子容赴舉¶
夕曛山照滅送客出柴門惆悵野中别殷勤醉¶
後言茂林余偃息喬木爾飛翻無使谷風誚須¶
令友道存¶
　　　送張參明經舉兼向涇州省覲¶
十五綵衣年承歡慈母前孝亷因嵗貢懐橘向¶
秦川四座推文舉中郎許仲宣泛舟江上别誰¶
不仰神仙¶
<pb:KR4c0025_SBCK_003-16a>¶
　　　沂江至武昌¶
家本洞庭上歲時歸思催客心徒欲速江路苦¶
邅廻殘凍因風解新梅變臘開行看武昌栁髣¶
髴映樓臺¶
　　　唐城舘中早發寄楊使君¶
犯霜駈曉駕數里見唐城旅舘歸心逼荒村客¶
思盈訪人留後信䇿蹇赴前程欲識離䰟斷長¶
空聽鴈聲¶
　　　陪李侍御謁聰禪上人¶
欣逢栢臺舊共謁聰公禪石室無人到繩床見¶
<pb:KR4c0025_SBCK_003-16b>¶
虎眠隂崖常抱雪松澗為生泉出處雖云異同¶
懽在法筵¶
　　　和張丞相春朝對雪¶
迎氣當春立承恩喜雪來潤從河漢下花逼艷¶
陽開不覩豐年瑞安知爕理才散鹽如可擬願¶
糝和羮梅¶
孟浩然集卷第三¶
